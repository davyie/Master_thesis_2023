Stockholms skönhet är värd att ta strid för.
Vår oro för Stockholms skönhet (24/12) är obefogad, påstår borgarrådet Kristina Alvendal (2/1). Sen struntar hon i att i sak bemöta vår kritik. Istället hånar hon vår ålder. Det är ett klargörande besked från de nya Moderaterna till väljarna i Stockholm: Männi-skor över 50 år ska inte delta i samhällsdebatten.
Det här är en argumenterande text med syfte att påverka. Åsikterna som uttrycks är skribentens egna.
Inte med ett ord nämner hon farhågorna som vi tog upp: Den svarta koloss, som nu byggs vid Stadshuset, ger en obehaglig föraning om hur resten av Västra City kan komma att se ut. Hon tar inte ens upp sitt förslag om en skyskrapa bredvid Klara kyrka, förslaget om ett höghus norr om Centralen eller förslaget om subventioner till byggherrar som bygger mycket höga hus.
Allt detta skulle förstöra stadens silhuett och hota Stockholms skönhet. Alvendal vill uppenbarligen inte ha den debatten inför valet. Hon mörkar sitt program.
Centerns Per Ankersjö och Lukas Forslund är däremot tydliga (27/12). De vill ha en extrem utbyggnad av skyskrapor för att skapa en tätare innerstad. Trots att internationella studier visar att det är en myt att skyskrapor medför fler bostäder än den europeiska kvartersstaden. En skykrapestad blir mörk och omänsklig.
Att försvara estetiken är att blunda för framtiden, menar C. Vi menar tvärtom. Om inte Stockholms skönhet och humanistiska värden försvaras, försvagas intresset för staden och därmed den ekonomiska tillväxten.
Ankersjö och Forslund låter som spökröster från 50-och 60-talen då stora delar av Stockholms innerstad förstördes av politiker utan känsla för Stockholms själ. Det är tragiskt att spökrösterna ska komma från dem, som sade sig vara ett miljöparti.
Skräddarsydda kurser i ämnen som intresserar och engagerar både kropp och själ.
Vi säger inte nej till nya hus i Stockholm. Inte heller i Västra City. Men som vi skrev, vill vi ha en mänsklig utbyggnad i samklang med Stockholms skönhet. Stockholms skönhet är värd att ta strid för. Inga höga svarta kolosser som brutalt bryter stadens silhuett och kvartersmönster mitt i stadens hjärta.
PER AHLMARK.
före detta partiledareBONNIE BERNSTRÖM.
konsultSTELLA FARE.
före detta stadsmiljöborgarråd, numera landstingsledamotBIRGIT FRIGGEBO.
före detta bostads- och kulturministerGABRIEL ROMANUS.
före detta socialministerBARBRO WESTERHOLM.
riksdagsledamotOLLE WÄSTBERG.
generaldirektör.
Samtliga undertecknare är medlemmar i Folkpartiet.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
