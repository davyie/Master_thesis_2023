Debatt i SVT om flyktingpolitiken mellan Peter Eriksson (MP) och Tomas Tobé (M).
Sedan Anders Borg i veckan öppet tagit avstånd från Reinfeldts vansinniga invandringspolitik, som han själv var med och glatt administrerade, börjar en återgång till en mer "generös" invandringspolitik te sig mer och mer osannolik, oavsett vem som vinner nästa val.
Moderaterna har under den nya partiledningen gått ut ganska hårt och krävt fler åtstramningar av invandringen än som nu skett, vilket i stora drag är en populär politik bland svenska folket, men som inte gynnat Moderaterna i opinionen. Att en del väljare kan ha svårt att tro att ett parti som drev Europas mest liberala invandringspolitik plötsligt vill stänga gränsen är kanske inte så märkligt.
Hur ska Moderaterna kunna återlansera sig som ett parti med vettig invandringspolitik? Vilka argument kan Moderaterna tänkas använda för att återfå förtroendet från förlorade väljare som gått över till SD? Vad har Miljöpartiet att säga till sitt försvar för sin extrema och verklighetsfrånvända politik?.
