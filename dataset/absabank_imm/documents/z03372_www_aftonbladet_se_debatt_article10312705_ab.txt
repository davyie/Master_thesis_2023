Vänstern värst på fördomar.
”Mot fördomar” brukar vara vänsterns paroll när de paraderar fram i sina röda demonstrationståg. Men det är sällan man hittar människor som är lika fördomsfulla som vänsterns egna sympatisörer.
Om man bor på en viss ort eller klär sig på ett visst sätt stämplas man antingen som överklass eller underklass. Och som del av en av dessa klasser så förväntas man bete sig på ett visst sätt. Som underklass är man förtryckt, även om man inte upplever det så. Som överklass är man en tyrann som med kapitalet kuvar mänskligheten, oavsett vad man jobbar med.
Ett, enligt mitt tycke, väldigt monokromt synsätt, antingen svart eller vitt, över- eller underklass.
Själv blir man så in i benmärgen trött på dessa fördomar som vänstern trummar ut med frenetisk entusiasm. Dock är det alltid ett nöje att likt en blixt splittrar ett träd, slå deras världsbild i spillror.
Jag är nämligen första generationens invandrare. Har bott större delen av mitt liv i Stockholmsförorten Skarpnäck, har hårt knegande föräldrar och, det som får väns-tern att börja svettas om handflatorna, är aktiv moderat.
Det blir nämligen lätt lite stressigt för vänsterfolk när de ska argumentera mot mig. En person som är ett levande bevis på att deras världsbild skiljer sig diamet-ralt från verkligheten.
Klassförrädare brukar de dock hinna kläcka ur sig innan de flyr undan med svansen mellan benen.
Jag har inget maffigt bankkonto, svänger inte runt på stans innekrogar och äter inte på pampiga restauranger. Jag är en vanlig knegare som inget hellre vill än att lyckas här i livet.
Moderater är nämligen inte människor som lyckats bli förmögna i Sverige trots det system vi har. Moderater är sådana som jag, som av egen kraft inte har möjlighet att bli välbeställda, på grund av systemet och dess hinder.
Så nu vill jag en gång för alla göra klart för människor, att moderater är lika lite rasister och överklassvin som vänsterpartister är porrfilmsskådisar eller som sossar är deltagare i Expedition: Ro-binson.
Moderata åsikter har man inte för att man bor på ett visst ställe. Det har man på grund av en övertygelse.
Därför vill jag be allt väns-terfolk som i ena andetaget uttalar sig mot fördomar och i nästa skanderar att alla moderater är överklassvin med stora arv, att se sig om i de egna leden.
Daniel Somos (debattör).
