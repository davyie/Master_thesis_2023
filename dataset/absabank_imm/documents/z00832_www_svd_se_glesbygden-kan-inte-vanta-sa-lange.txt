Glesbygden kan inte vänta så länge.
Att bygga ett nytt separat nät skulle uppskattningsvis ta minst fem år. Så länge kan inte glesbygden vänta, skriver Hélène Barnekow, Telia Sverige,  och Staffan Nilsson, Hela Sverige ska leva, i en slutreplik.
En ny framtidssäker plattform för samhällsviktiga verksamheter behöver kunna utvecklas och uppgraderas för nya tjänster.
Det här är en argumenterande text med syfte att påverka. Åsikterna som uttrycks är skribentens egna.
Vi delar självklart uppfattningen att blåljusmyndigheterna är i behov av en framtidssäker plattform för mobil kommunikation. Det är av central betydelse för allas vår säkerhet att till exempel poliser och räddningstjänstpersonal kan kommunicera med varandra på ett säkert och effektivt sätt.
Ett framtida nät för samhällsviktiga verksamheter kan, något förenklat, byggas på två olika sätt. Antingen som ett eget separat nät, vilket är den lösning som MSB förespråkar, eller som ett nät där infrastrukturen delas med kommersiella aktörer men har särskilda lösningar som svarar upp emot de säkerhetskrav som ställs.
700 MHz-bandet släpptes från tv till mobilt bredband just för att lösa delar av problemen med bristande täckning i lands- och glesbygd. Att bygga ett separat nät i 700 MHz-bandet skulle därför kraftigt försämra möjligheterna att bygga ut mobilnäten i glesbygden, inte minst utifrån en tidsaspekt. Att bygga ett nytt separat nät skulle uppskattningsvis ta minst fem år. Så länge kan inte glesbygden vänta. Auktioneras 700 MHz-bandet i stället ut som planerat kommer det att göra nytta för täckningen och kapaciteten i glesbygd redan under nästa år.
Helena Lindberg menar vidare att de så kallade blåljusmyndigheterna inte kan förlita sig på de kommersiella aktörernas garantier om utbyggnad av täckning. Att lösa detta eventuella problem genom att bygga ett eget parallellt nät från grunden i stället för att upphandla det man är i behov av vad avser till exempel ytterligare täckning innebär en dyr och ineffektiv process som kommer gå ut över den svenska mobilutbyggnaden.
En ny framtidssäker plattform för samhällsviktiga verksamheter behöver kunna utvecklas och uppgraderas för nya tjänster. Bristerna i det system som blåljusmyndigheterna i dag använder, Rakel, är ett tydligt exempel på att ett separat nät har svårt att följa med i den snabba utvecklingen.
Skräddarsydda kurser i ämnen som intresserar och engagerar både kropp och själ.
Plattformen behöver dessutom byggas så att den inte försvårar eller försenar den brådskande utbyggnaden av mobilt bredband i glesbygd.
Hélène Barnekow.
vd Telia Sverige.
Staffan Nilsson.
ordförande Hela Sverige ska leva.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
