Sven Andreasson talar i egen sak.
Frågan är bredare än hur stor mängd alkohol Systembolaget säljer. Sedat Dogru.
Det här är en argumenterande text med syfte att påverka. Åsikterna som uttrycks är skribentens egna.
Sven Andreasson replikerar 19/3 på min artikel om Systembolagets monopol. Argumentationen är - för att travestera hans egen text - en blandning av egenintresse och rena felaktigheter.
Andreasson sitter i Systembolagets bolagsstyrelse och har således betalt för att värna bolaget. Inget ont i det, men det kunde gärna ha framgått för läsarna.
Sven Andreasson tycks mena att högt pris, åldersgränser, reklamregler, folkhälsoarbete och så vidare är avhängigt ett statligt monopol. Det är felaktigt, inget av detta kräver ett monopol. Det enda monopolet idag begränsar är tillgängligheten.
En låg tillgänglighet ser Andreasson positivt på eftersom det minskar försäljningen. Det är ingen som tvivlar på att hög alkoholskatt och låg tillgänglighet ger minskad försäljning. Men frågan är bredare än hur stor mängd alkohol Systembolaget säljer.
Hur ser exempelvis riskerna ut för ökad smuggling och att privatpersoner bunkrar alkohol? Vilka blir de samhällsekonomiska effekterna av färre företag och minskad turism? Hur påverkas små orter och centrum av att det inte finns möjlighet att handla öl och vin där?.
Skräddarsydda kurser i ämnen som intresserar och engagerar både kropp och själ.
Det är frågorna som monopolets tillskyndare bör fundera på. Att de som är avlönade av monopolet tycker om det förstår alla. Men de som bör avgöra detta är inte bolagets representanter, utan de svenska väljarna.
SEDAT DOGRU (M).
riksdagsledamot Stockholms län.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
