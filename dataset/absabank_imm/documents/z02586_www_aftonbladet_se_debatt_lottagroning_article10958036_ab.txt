Frågor som väntar på svar.
I väntan på en ny regering hinner man fundera på ett och annat. Jag såg att Maud Olofsson kräver en jämställd regering. Det är ett uttalande som känns lite mossigt. Borde inte varannan damernas också vara en självklarhet för alliansen, är det någon som är emot?.
Jag tänker mycket på Lars Leijonborg. Valresultatet halverade folkpartiet men ändå säger han att han aldrig varit så glad. Folkpartiet kanske är slut som parti och även Leijonborg som partiledare. Han bör väl snart berätta vad han visste i folkpartiets spionskandal.
Jag är i alla fall jättenyfiken på alliansens regering. Särskilt spännade ska det bli att se hur de organiserar politiken. Jag utgår ifrån att vi får en helt ny struktur när det gäller departementen. Jag hoppas innerligt att Maud Olofsson inte får ansvar för arbetsmarknadspolitiken och att Göran Hägglund inte får ta hand om familjepolitiken. Snälla Fredrik Reinfeldt, låt oss slippa det.
Jovisst ja, det är en sak till jag funderar över: Får AMS-chefen Bo Bylund kicken nu på grund av sina sina glädjekalkyler för arbetslösheten?.
Lotta Gröning.
