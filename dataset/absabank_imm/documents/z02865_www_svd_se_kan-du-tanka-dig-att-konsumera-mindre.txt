Kan du tänka dig
att konsumera mindre?.
I dag är det den så kallade Overshoot Day, det vill säga att jordens ekologiska resurser är slut för i år. De som sätter fokus på frågan vill att människan ska leva mer hållbart. Hur ser du på det? Kan du tänka dig att konsumera mindre? Så tyckte läsarna.
13:57 Carl-Johan Bilkenroth:Hej och välkomna till dagens Brännpunkt Direkt.
Det här är en argumenterande text med syfte att påverka. Åsikterna som uttrycks är skribentens egna.
13:57 Fredrik:Det handlar inte om att konsumera mindre, utan om att konsumera rätt. El från kärnkraft, fossilfri fordonsflotta och utökad återvinning av ändliga resurser.
13:57 Leif:Regeringen har gjort det billigare att konsumera tjänster istället för varor vilket är rätt. Oppositionen vill ändra på det vilket är miljödåligt.  Man ska också komma ihåg att Sverige producerar mer ekologiska resurser än vi gör av med.
14:00 Patrik:Vi har ju ett samhälls- eller finanssystem som kräver ständig konsumtion. Frågan känns irrelevant vad individen vill när vi är en strukturell gisslan.
14:00 Tomas:Jag har sedan några konsumerat mindre och mindre. Tar man hand om sina saker och använder dem väl behöver man sällan köpa nytt. En ny mobil idag är till exempel inte speciellt bättre än för ett par år sedan.
14:00 Åsa:Naturligtvis kan jag konsumera mindre. Men det krävs mer än att vi som individer konsumerar mindre. Politiken måste gynna ett klimatsmart leverne.
14:03 Moder Theresa:Konsumerar hellre tjänster än produkter. Tjänsterna produceras lokalt, produkter i 99% av fallen i Kina, som inte behöver mer ekonomisk makt.
14:06 Carl-Johan Bilkenroth:Några av alla dagens tweets om Overshoot Day.
Twitter.
Twitter.
Twitter.
Twitter.
Twitter.
14:07 Nebbiolo71:Vilken fråga - när vi alla vet att vi MÅSTE konsumera mindre! Så ja,det kan tänkas - tror redan att de flesta hellre önskar mer fritid, mer umgänge med familj och vänner, middagar, kulturevenemang, sport och föreningsverksamhet än ohållbar konsumtion!.
14:07 Ida jansson:Kan du förtydliga vad det innebär att producera ekologiska resurser?.
14:08 Håkan Eriksson:Kan tänka mig att konsumera mindre om vi kan få en bättre miljö att leva i mindre föroreningar mindre stress mindre kortsiktigt vinstintresse.
14:10 Benny:Om svenska folket slutar tokkonsumera kollapsar Sveriges ekonomi. Till skillnad från förr när Sveriges ekonomi var uppbyggd kring industri och stark export så är dagens ekonomi mycket bräcklig. Det finns skäl till varför politikerna är livrädda för att överbelånade svenskar ska få höjda boräntor och tvingas amortera - då försvinner utrymmet att tokkonsumera.
14:12 Martin:Jag kan inte tänka mig konsumera mindre lika lite som jag kan tänka mig att delta i jippo genom att släcka alla lampor. Det är symbolhandlingar där lobbygrupper lyckats ta sig genom bruset. Meningslöst och gör dessutom människor arbetslösa.
14:12 Alva:Självklart!  Det finns inget annat val.  Resursbrist är inte en åsikt, det är ett faktum.
14:14 JJohan:Leif: Om något blir billigare att konsumera innebär det endast att konsumtionsutrymmet flyttas till något annat, det minskar inte totalen. Vi måste jobba mindre, tjäna mindre och vara mer nöjda med det vi redan har. Då kan vi börja minska vårt fotavtryck så det märks.
14:17 Tommy:"EU ger bönderna 1 miljard för att förstöra frukt." Känns lite meningslöst att själv försöka tänka på miljön då.
14:20 Carl-Johan Bilkenroth:WWF skriver på sin hemsida: "Bakom Overshoot Day står organisationenGlobal Footprint Network med säte i Kalifornien och som samarbetar med WWF." "1987 inträffade Overshoot Day 19 december och 2013 den 20 augusti.".
14:21 Johan:Sverige är fortfarande ett land som ligger på rätt sida i konsumtionen. Hur mycket ska vi anstränga oss för att vara bäst i klassen även här?.
14:21 Claes:Ställ frågan till alla som köper ny mobil varje år. Bara en sådan sak. Varför är det så viktigt med det senaste?.
14:23 Thorsten Schütte:Med full moms på alla varor och lägsta möjliga på alla tjänster gynnas mindre miljöpåverkande tjänster. Med grön skatteväxling t ex från trafikförsäkringsskatt till koldioxidskatt påverkas åt rätt håll.
14:26 Christopher:Sättet att komma till rätta med problemet ligger inte i att vi klär oss i säck och aska eller slutar äta kött.   Det är ett globalt problem och på global nivå måste vi stoppa befolkningsökningn och sluta använda fossila bränslen. Alltså: Familjeplanering i u-länder, handel för att få dem rikare då det sänker födelsetalen och i Sverige stora satsningar på forskning kring alternativa bränslen som toriumdriven kärnkraft och dieselbränsle ur luftens CO2. Sådant gör skillnad på global nivå!.
14:27 Bortom:Jag konsumerar redan nu så lite som överhuvudtaget går. Inga nya prylar, inga resor, ingen konsumtion överhuvudtaget utöver det mest nödvändiga (mat, lite el o.d.). Kul är det inte... men ekonomin tillåter inte mer. Så som majoriteten av världens befolkning. Så överkonsumtion är en klassfråga, inget annat.
14:27 Micke:Intressant att EU beordrar destruktion av resurser för att hålla priserna artificiellt höga samtidigt som denna artiklen skrivs. Spelar ingen roll vad individer gör när detta kan fortgå.
14:30 Fredrik Andersson:Jag kan sympatisera med mindre slöseri och bättre hushållning. Det klagas mycket på att saker inte håller samma kvalite som förr men samtidigt så köps det mycket nytt innan det gamla har slitits. Det gäller allt från kök till kläder. Därför gillar jag stort trenden med mer second hand.
14:31 Juha:Visst kan jag tänka mig konsumera mindre, mycket av det jag köper är onödigt även för ett modernt leverne.   Men om man lyfter blicken lite så kan man fråga sig vad det skulle hjälpa i en världsekonomi vars hela existens bygger på konsumtion?.
14:36 Johan:Om vi kan sluta med detta vansinniga tillväxt tänk och skriva om samhällets värdegrund så ska vi allt se på förändring.   Allt idag baseras på tillväxt, hur i hela fridens namn ska vi lyckas konsumera mindre men samtidigt satsa på ökad vinst utan en kollaps?   Vinst för vinstens skull? Allt blir inte bättre av en starkare ekonomi. Allt blir bättre av en lyckligare befolkning. Såvitt jag vet gör inte överflöd av kapital mig lyckligare.   Såvitt jag vet mår jag sämre desto mer jag har.   Less is more!.
14:38 Ulf:Känns inte som något seriöst underlag utan bara något subjektivt hokus pokus. Utvecklingen går åt rätt håll så det här känns mycket överdrivet och Overshoot Day som ett nytt hittepå.
14:39 Anna:De verkar vara mest män som har åsikter i frågan... Jag vill också ge en replik till Christopher som anser att familjeplanering i u-länder är en lösning; jag hänvisar till Hans Rosling som menar att befolkningsökning inte är ett hot om utbildningsnivån och övriga standarden höjs i världen. Jag tycker alla kan fundera på hur man lever och inte tro att det är omöjligt att påverka!.
14:42 John:Intressant och skrämmande. Tyvärr tror jag den sköna värld vi lever  som vi känner den är förlorad. Mänskligheten förmår intr att samla sig kring de stora miljöproblemen. Ett stort hinder är egoismen på kort sikt och dysfunktionella stater som inte tar eget ansvar.
14:43 Eva:Jag skulle vilja att det gick att laga grejer enklare. Mycket skulle man kunna ha längre om det kunde lagas, mobiler, cyklar, apparater i hemmet osv. Det borde vara mer lönsamt med små verkstäder än vad det är idag.
14:46 Emma:Måste det vara en öppen marknad när det gäller t.ex. mat? Tycker det är sjukt att det ska finnas mjölk från tyskland när jag kan handla mjölkprodukter lokalt. Ska verkligen konsumenten alltid få välja? Kanske kan man ha mer säsongsbetonade varor. kanske skulle det gå bättre om man fick planera sina matinköp i förväg, och skicka in beställningen till affären så det blir mindre som slängs? Visserligen kommer ju inte butiken tjäna då på impulsköp..
14:50 katta:Konsumera mindre? Ska vi alla handla på "loppis"? Är det inte viktigt att någon konsumerar, även lyxprodukter.
14:52 Lars Nordberg:Eftersom uppemot 40% av allt som produceras i "västvärlden" lär vara helt onödigt, borde det vara mycket lätt att minska konsumtionen väsentligt--utan några som helst men för andra än en del säljgalna producenter som skulle kunna ägna sig åt något mer ansvarsfullt och nyttigt.
14:53 Sonja:Världen är överbefolkad och har varit ett tag redan. Hur ska man kunna stoppa en tillväxt av olyckliga människor?  Det finns 3 miljoner slavar i världen till exempel. Var ska alla få sin mat och vatten?.
14:56 David:Vem tjänar på ett konsumtionssamhälle? Inte vanliga människor i alla fall. Vinsttänket måste bort från företag, pengar är roten till allt ont, sluta göda mammon.
14:56 Elvy:Jag försöker konsumera mindre och  mindre, särskilt nu när man vet  det går på övertid men..jag är rädd  det inte räcker särskilt långt  utan det måste också bli stopp på  skövling av skog, mode och status- jakt, förpackningshysteri, och den eviga flörten med bensinbolagen mm mm. Det är mkt oroande att inte politiker och  styrande agerar mer och också att  det finns folk som faktiskt tror  varningarna är överdrivna. Jag skulle snarare gissa på tvärtom.
14:58 Ulrika:Ja, vi ska konsumera mindre, vi ska konsumera "lagom". Konsumtion ger arbete men Den behöver inte bygga på nyproduktion hela tiden. Den måste vara balanserad och större delen bör utgå ifrån återanvändningsprincipen. Vi måste fostra kommande generationer att ändra tänk. Naturen bygger på kretslopp, både i stort och smått. Det är hållbart. Kretslopp är nyckeln till en hållbar framtid.
14:58 Mattias:Måste hålla med Micke så länge som man från EU betalar bönder att förstöra frukt och grönt för att hålla priset uppe så spelar den enskildes konsumtionen en väldigt liten roll. Det betyder dock inte att man ska ge upp och strunta i saken.
15:00 Carl-Johan Bilkenroth:Tack för dagens debatt och alla inlägg. Delta i nyhetsdebatten genom att följa oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
