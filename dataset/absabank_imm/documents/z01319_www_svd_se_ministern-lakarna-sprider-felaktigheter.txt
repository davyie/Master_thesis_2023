Ministern: Läkarna sprider felaktigheter.
Det är bra att många är engagerade i viktiga och svåra frågor om sjukskrivning och arbetsförmåga. Ytterst är frågan närmast existentiell: vem ska förväntas försöka försörja sig själv? Och vem ska vi försörja gemensamt?.
Det här är en argumenterande text med syfte att påverka. Åsikterna som uttrycks är skribentens egna.
Men ingen är hjälpt av att osanningar och grumliga argument sprids. Framför allt inte sjuka som blir oroliga i onödan. Inte heller hårt arbetande medarbetare på Försäkringskassan eller i vården. Och inte den seriösa politiska diskussionen.
Jenny Fjell i nätverket Resurs för i sin artikel tillsammans med 107 andra läkare på Brännpunkt i onsdags (30/3) fram en rad felaktigheter.
Regeringen har varit tydlig med att oavsiktliga effekter av reformen ska rättas till.Ulf Kristersson.
Sjukförsäkringsreformen syftade till att ingen ska vara borta från arbetsgemenskaper och ett vanligt liv på obegränsad tid utan regelbundna kontrollpunkter. Detta har i stora drag uppnåtts: hälften så många är borta från jobbet hälften så länge jämfört med tidigare. Allt färre ställs utanför arbetsmarknaden.
Samtidigt har regeringen varit tydlig med att oavsiktliga effekter av reformen ska rättas till. Vi återkommer denna vår med förslag till förbättringar. Men redan i dag får de allra flesta hjälp och stöd av försäkringen, samtidigt som den som inte kan arbeta får en trygg ersättning. 98 procent av alla får exakt den sjukpenning de begär.
Skräddarsydda kurser i ämnen som intresserar och engagerar både kropp och själ.
Några saker som rör svårt sjuka kan vara bra att känna till:.
• Den som är allvarligt sjuk och har till exempel cancer kan när som helst ansöka om och få sjukpenning utan tidsbegränsning. Den som vårdas på sjukhus eller lider av svår psykisk sjukdom kan slippa utförsäkring trots att samtliga sjukpenningdagar använts.
• För den som har varaktigt nedsatt arbetsförmåga finns alltid möjligheten till permanent sjukersättning (förtidspension).
• Den som gått igenom hela rehabiliteringskedjans 914 dagar och inte omfattas av något av undantagen erbjuds en arbetslivsintroduktion, en individualiserad möjlighet att se om det finns några möjligheter att utföra några uppgifter. Om arbetsförmågan även därefter är nedsatt har man åter rätt till sjukpenning.
De så kallade "återvändarna" bevisar både att många faktiskt kommer vidare från lång sjukskrivning, och att andra får fortsatt ersättning från sjukförsäkringen.
ULF KRISTERSSON (M).
socialförsäkringsminister.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
