Sverige riskerar att hamna i jumboklass.
Varför klarar inte den svenska skolan att göra det som Marocko, Grekland, Frankrike och Uruguay redan gjort? Vi frågar oss varför regeringen inte väljer att satsa rejält inom informations- och kommunikationsteknologi i skolan och menar en akut satsning behövs, skriver forskare och it-pedagoger från Stockholms universitet.
Samtidigt håller Sverige som nation på att hamna i en slags internationell jumboklass vad gäller att utbilda elever i digitala färdigheter och därigenom förlora de fantastiska förutsättningar som vi tills ganska nyligen hade.Love Ekenberg, Uno Fors, Staffan Selander och Gunnar Wettergren.
Det här är en argumenterande text med syfte att påverka. Åsikterna som uttrycks är skribentens egna.
Digitaliseringskommissionen rapporterar att Sverige ligger långt efter vad gäller satsningar på it i skolan. Sverige rasar i Pisa-mätningarna och läraryrket har förlorat sin forna lyskraft. Lärarutbildningarna har sedan länge framstått som oattraktiva och många som trots det påbörjar utbildningarna hoppar av. Så ser läget ut för den svenska skolan i dag.
Senast i ledet av besynnerliga och förenklade lösningsförslag är att plötsligt öppna portarna för ännu fler studenter i lärarutbildningarna. Detta trots att ett grundläggande problem är att lärarutbildningarna har ett lågt söktryck eftersom yrket helt enkelt är oattraktivt. Antagningskraven är redan nu mycket låga, och kommer med detta förslag bli ännu lägre. Visserligen har söktrycket ökat sedan bottenåret 2008, men situationen är fortfarande långt ifrån tillfredsställande. Så hur ett tämligen kostnadskrävande infall som att utan vidare ta in fler till lärarutbildningarna, skulle kunna lösa några som helst problem, vare sig i skolan eller med lärarutbildningen i sig, undflyr oss helt.
Samtidigt håller Sverige som nation på att hamna i en slags internationell jumboklass vad gäller att utbilda elever i digitala färdigheter och därigenom förlora de fantastiska förutsättningar som vi tills ganska nyligen hade. Alltmedan länder som Bolivia, Kazakstan, Uruguay, Marocko med flera verkar dra ifrån rejält! Här finns ett reellt behov av utbildningspolitiska insatser.
• Några av oss har precis kommit hem från en av världens största utbildningskonferenser (Microsoft Global Forum 2014 i Barcelona), där drygt 1000 deltagare från mer än 95 länder presenterade vad de gör inom modern skolpedagogik. I grupper diskuterade vi vad olika länder gör för att förbättra sina resultat i skolorna. Till exempel satsar Korea, Singapore, Australien, Kanada, El Salvador, Bolivia, Chile, Uruguay, Marocko, Frankrike, Nordirland och det nyss uträknade Grekland stort på modern pedagogik i sina skolor, utvecklar interaktiva läromedel, spel och videos som alla lärare (i landet eller i världen) kan använda fritt och även anpassa till sina egna förutsättningar. Många länder har även satsat oerhört mycket på att vidareutbilda sina yrkesverksamma lärare och reviderat sina lärarutbildningar, så att alla lärare kan använda moderna pedagogiska hjälpmedel i sina skolor.
• SKL och framåtsträvande kommuner som Stockholm, Sigtuna, Upplands-Bro, Norrtälje med flera kräver att deras lärare behärskar moderna pedagogiska metoder. Dessa kommuner tvingas idag att direkt själva vidareutbilda sina nyanställda lärare, eftersom lärarutbildningarna inte gett dessa lärare tillräckligt it-kunnande för att kunna fungera i skolor med it-stött lärande. Lärarstudenter har på sina håll skrivit på upprop om nödvändigheten av träning i it-stött lärande i sin utbildning, men till synes hittills inför döva öron.
• Nästa omgång av Pisa-mätningarna kommer att också bedöma de så kallade 21st Century Skills som kombinerar socialt lärande med de rent kognitiva, innehållsliga aspekterna. Framtida Pisa-mätningar kommer att omfatta såväl kollaborativt lärande (att lära med andra) som lärande med stöd av digitala redskap.
Vi frågar oss varför regeringen inte väljer att satsa rejält inom informations- och kommunikationsteknologi (IKT) i skolan och menar att följande behövs akut:.
Att planlöst finansiera nya platser på de av landets lärarutbildningar som redan nu står tomma eller med mycket lågt söktryck är naturligtvis inget annat än rena dumheter. Läraryrket måste bli modernt, framåtsträvande och Sveriges barn och ungdomar behöver en plats i den moderna världen!.
LOVE EKENBERG.
professor i data- och systemvetenskap.
UNO FORS.
professor i it och lärande.
STAFFAN SELANDER.
professor i didaktik.
GUNNAR WETTERGREN.
it-pedagog, enhetsföreståndare.
Samtliga författare är verksamma vid Stockholms universitet.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
