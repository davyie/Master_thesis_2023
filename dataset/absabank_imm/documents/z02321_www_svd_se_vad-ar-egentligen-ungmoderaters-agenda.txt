Vad är egentligen ungmoderaters agenda?.
Anledningen till att många liberaler förespråkar fri invandring är att de vill rasera den svenska välfärdsmodell som de aldrig uppskattat. Det skriver Tobias Andersson, talesperson för Ungsvenskarna SDU.
Det var inledningsvis med glädje som jag tog del av det förslag som ordföranden för MST samt en uppsjö av distriktsordföranden för MUF lanserade på SvD Debatt gällande att flyktingar själva, genom lån, ska finansiera kostnaderna för den välfärd de nyttjar.
Det här är en argumenterande text med syfte att påverka. Åsikterna som uttrycks är skribentens egna.
De har utan tvekan rätt i sak när de säger att Sverige inte är ett invandrarland och att vår välfärdsmodell inte håller för trycket från den flodvåg av migranter som vi sett de senaste åren. Med det sagt borde Ungsvenskarna se positivt på att delar av MUF återfått sina ungsvenska rötter.
Vid en första anblick kan förslaget nämligen framstå som ett invandringskritiskt förslag som lika gärna hade kunnat komma från oss. Helt enkelt ett symbolpolitiskt förslag som syftar till att minska Sveriges attraktionskraft för migranter världen över. Men ingenstans i texten återfinns att detta skulle vara motivet till förslaget. Således bör man utgå ifrån att debattörerna fortfarande står bakom MUF:s hållning gällande fri migration till Sverige.
Förbundsledningen i MUF har länge varit tydliga med att de vill ha en oreglerad invandring, permanenta uppehållstillstånd, legala vägar in i Europa och så vidare. Därför kan debattörerna även ha resonerat som så att det vore strategiskt onödigt att påminna sina mest invandringsvurmande kamrater i MUF om förslagets praktiska påverkan på migrationen till Sverige. Genom att tysta ner följderna av förslaget synliggörs inte åsiktskonflikten inom förbundet lika tydligt även om den succesivt lär sippra upp till ytan allt mer framöver. Om det endast var rent strategiskt som man avstod från att nämna behovet av minskad invandring välkomnar Ungsvenskarna förslaget.
Men med minnet av alla de huvudlösa förslag som kommit från MUF, och än värre de övriga liberala förbunden, väcks en viss misstro. Anledningen till att många liberaler förespråkar fri invandring är inte en följd av naiv godhet, ideologisk blindhet eller urbota dumhet. Den bakomliggande orsaken är istället att de genom fri invandring vill rasera den svenska välfärdsmodell som de aldrig uppskattat.
Gårdagens utspel skulle med den utgångspunkten kunna tolkas som att de nu anser att välfärdssystemet är så pass överbelastat, till följd av asylkrisen, att det är dags att inleda "operation privatisera välfärden". Att låta flyktingar belåna sig för sin välfärd torde därför vara ett ganska rimligt första steg om man innehar en sådan agenda.
SvD:s NYHETSBREV VALET 2018 – veckans viktigaste fördjupningar och granskningar.
I den bästa av världar har dock delar av MUF kommit till insikt att vi är i ett akut behov av att minska asylströmmarna till Sverige och att detta enklast genomförs med en tydlig signalpolitik. Om så är fallet önskar jag den invandringskritiska, och förhoppningsvis någorlunda konservativa, rösten i MUF lycka till i den kommande maktstriden mot den regnbågsfärgade liberalism som satt klorna i ett historiskt sett konservativt ungdomsförbund.
Tobias Andersson.
talesperson Ungsvenskarna SDU.
Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
