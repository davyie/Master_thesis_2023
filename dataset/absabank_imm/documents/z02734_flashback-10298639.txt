Min mer nyanserade bild av islam i den västerländska världen.
Det som många västerlänningar har missförstått när det gäller islam, är att budskapet är väldigt enkelt. Det är faktiskt det viktigaste med islam. Islam bygger på ett ett antal väldigt okomplicerade fundament, varav det första är; "Gud är en", vilket är islams viktigaste budskap. Han är obeskrivlig, han är nära alla, han har skapat himmel och jord. Det är islams innersta budskap; "Försök leva nära honom". Detta är egentligen ett helt ofarligt budskap. Problemet med en del praktiserande muslimer, när dom krånglar till det, så handlar det om att en viss del i islam menar att det är genom de skriftlärdas sätt att tala om religionen offentligt, som per automatik gör det besvärligt. Alltså, kärnan i religion handlar om att föra fram det enkla budskapet om renhet och närheten till gud, men ofta misstolkar västerlänningen så klart detta budskap som fundamentalistiskt, och många muslimer underlättar medvetet för västerlänningen att misstolka budskapet.
Men själva kärnan i religionen är densamma, oavsett hur budskapet framförs av olika muslimer. Islam följer faktiskt exakt samma väg som Jesus, Moses, Abraham och ända tillbaks till Adam. Budskapet är detsamma, men vissa muslimer gör det krångligare än vad det egentligen är, alltså hur retoriken kring koranens ord används, ur dom för fram sitt budskap till oförstående och ovilliga västerlänningar.
I vissa delar av vårt västerländska samhälle så har man delat in livet i klart avgränsande fack. Man har ett andligt liv, man har ett materialistiskt liv och ett arbetsliv. Islams budskap tror jag mer istället handlar om att "be one", man ska söka frid och öka sin andlighet genom att bli en bättre människa. Detta är dock något som många muslimer misslyckas med, till många västerlänningars stora glädje förstås. Frågan är då; kan islams principer bidra med värderingar och andlighet som ryms i den västerländska livvstilen? Svaret på detta är så klart nej, eftersom den västerländska liberala ideologin skiljer sig ljusår från den islamska ideologin.
Så vad är då det rätta sättet att vara muslim på i väst idag? Ja, svaret på den frågan har väl ni som läser detta just nu? Ni anser ju att detta är "eran mark", och således så är det ni som anser er ha rättigheterna att sätta upp spelreglerna. Naturligtvis måste muslimer bosatta i väst ta hänsyn till västerländska värderingar och lagar; så som demokrati, lagar, pluralism och medborgarskap. Muslimer bosatta i väst, bör enligt mej, läsa de heliga texterna ur en ny synvinkel för att kunna anpassa sig bättre till det västerländska samhället. Dom måste få vägledning i sin nya miljö, och detta ska ske genom att både anamma sin egen religion, på ett icke-fundamentalistisk sätt så klart, samt genom att snappa upp den västerländska mentaliteten.
Det betyder dock inte att dom behöver bli "mindre muslimska" för att kunna bli riktiga västerlänningar, utan endast att läsa in de heliga texterna från ett nytt stadium.
