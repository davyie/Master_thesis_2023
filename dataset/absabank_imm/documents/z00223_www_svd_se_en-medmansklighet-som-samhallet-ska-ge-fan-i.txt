En medmänsklighet som samhället ska ge fan i.
Heder åt Sala kommun som på största allvar försöker göra någonting åt den galopperande sociala misären på stadens gator.
Det här är en argumenterande text med syfte att påverka. Åsikterna som uttrycks är skribentens egna.
Tiggeri är, som alla vet, en subversiv verksamhet som får följden att andra tar efter. Och till sist, när moralen är fullständigt urholkad, rämnar hela samhällsstrukturen då människor inser att det är uppbyggligare och lönsammare att tigga än att jobba.
Och när det inte finns någon mobil-app att tanka ner som löser problemet eller någon Facebook-grupp man kan gå in på för att göra tummen ner eller upp så återstår naturligtvis bara att lagstifta om det.
Ta bort det. Osynliggöra det.
Ungefär lika dumt som det jag skrivit ovan är förslaget – den här gången uthaltande ur ett kommunhus i Sala – att med någon form av vaga humanitära förtecken säga sig vilja förbjuda tiggeri.
Den enklaste vägen är att skjuta det från sig själv, upphöja det till lag och därigenom frånhända sig ansvaret.Ult Stolt.
Skräddarsydda kurser i ämnen som intresserar och engagerar både kropp och själ.
Det finns redan lagar i ordningsstadgan som är tillämpliga inom området. Handlar det om att man vill skydda människor från att utnyttjas av andra eller trafficking finns lagar som reglerar det också.
Det är liksom inte där det brister.
Vad man vill med ett sådant här förslag är att visa väljarna att man gör någonting, finna en enkel väg att röja ett beteende från sin stads gator, ett beteende man skäms över.
Och den enklaste vägen är att skjuta det från sig själv, upphöja det till lag och därigenom frånhända sig ansvaret för det.
Men man ska skämmas. Det är nyttigt att känna ett stygn av skam när man ser en människa tigga på gatan. Det är dock inte förbjudet. Och ska heller inte vara det.
Därför att själva grunden för tiggeri – att någon ber någon annan om pengar – är en handling två människor emellan som enkom ska regleras av den känsla av medmänsklighet som i den givna situationen uppstår.
Och den medmänskligheten ska samhället ge fan i att reglera.
Av den enkla anledningen att det inte är samhällets roll och uppdrag att instruera – med lagar eller ej – hur medborgarna ska bete sig mot varandra, baserat på den ena personens sociala belägenhet.
Som sagt – man får det samhälle man förtjänar. Detta är vad väljarna i Sala fick.
Det är inte på sin plats att gratulera.
ULF STOLT.
chefredaktör Situation Stockholm.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
