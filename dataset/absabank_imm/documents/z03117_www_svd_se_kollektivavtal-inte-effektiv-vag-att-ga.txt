Kollektivavtal inte
effektiv väg att gå.
Regleringar via kollektivavtal är i det här fallet inte en effektiv väg då två tredjedelar av företagen saknar avtal.Jan Siezing, Mats Björs, Thomas Dahlberg, Hampe Mobärg, Erik Haara, Björn Hellman.
Det här är en argumenterande text med syfte att påverka. Åsikterna som uttrycks är skribentens egna.
Arbetsgivare och arbetstagare är rörande eniga om att vi på alla sätt vill förbättra bygg- och installationsbranschen.
Låt oss därför fokusera på likheterna: Det finns en samsyn mellan fack och arbetsgivare kring skärpt lagstiftning som skulle göra branschen ännu mera effektiv och säker. Byggnads kan välja att driva dessa frågor tillsammans med oss, vilket skulle gagna alla parter i kedjan, från bygg- och installationsbranschen till slutkonsument.
1. Vi tror inte på regleringar i kollektivavtalet i detta fall, det är ett garanterat effektivt sätt att bidra till utslagning av företag och deras anställda på grund av snedvriden konkurrens.
2. Regleringar via kollektivavtal är i det här fallet inte en effektiv väg då två tredjedelar av företagen saknar avtal och därför inte skulle beröras av Byggnads förslag. Från arbetsgivarhåll är vi oerhört måna om att ingen som jobbar i branschen ska fara illa.
Att bortse från dessa faktorer och riskera en stor arbetsmarknadskonflikt tycker inte vi är att "komma till insikt och ta ansvar" som Byggnads efterlyser.
Att aktivt ta initiativ till att stävja fusk och personrisker i hela branschen genom lagstiftning är vad vi kallar att ha insikt. Och framför allt vad vi kallar att ta långsiktigt ansvar.
JAN SIEZING.
vd Elektriska Installatörsorganisationen.
MATS BJÖRS.
vd VVS Företagen.
THOMAS DAHLBERG.
vd PLR Entreprenadföretagen.
HAMPE MOBÄRG.
vd Maskinentreprenörerna.
ERIK HAARA.
vd Glasbranschföreningen.
BJÖRN HELLMAN.
vd Målarmästarna.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
