Är marknadshyror bästa lösningen?.
"Dagens hyressektor påminner på flera sätt om planekonomiska förhållanden. Det är dags för en genomgripande reform", skriver utredarenPer Anders Bergendahl på SvD Brännpunkt i dag.
12:59 Carl-Johan Bilkenroth:Hej och välkomna till dagens debatt om hyresmarknaden. Nu börjar vi.
Det här är en argumenterande text med syfte att påverka. Åsikterna som uttrycks är skribentens egna.
13:00 Mattias Tykesson:Att införa marknadshyror är helt klart en väg att gå för att lösa långsiktiga problem. Idag har vi kraftiga strukturfel i bostadsmarknaden, där enda sättet att få tag på ett förstahandskontraktär genom kontakter eller svarta pengar. Avreglering och underlättande för byggherrar att börja bygga bostäder är nödvändigt då det idag inte lönar sig att bygga hyresrätter.
13:00 jonas:Självklart ! det är så marknaden fungerar.
13:00 Andreas:Det är väl självklart att vi inte skulle ha extrem bostadsbrist om staten inte infört alla dessa regleringar, eller? Vad bör vi då göra? Ju friare marknaden är, desto mindre av dessa problem.
13:01 Lars:Denna artikel innehåller det vanliga hopkoket av lögner och obevisade påståenden. Bara de senaste 12 månaderna har man kunnat läsa ett trettiotal artiklar som denna. Markandsfundamentalisterna, vinstintressena och dessas politiska ombud (Alliansen) har nu bara ett år till på sig att ytterligare vidga klassklyftorna. Må de inte lyckas, för allas skull.
13:03 Kjell Rilbe:Det är svårt att se att marknadshyror skulle leda till sjunkande hyror inom överskådlig tid i Stockholms centralare delar, men kanske lite längre ut och särskilt i mindre populära områden. Ökad segregering? Ja, kanske. Men det kanske ändå är bättre än dagens situation där många hankar sig fram på dyra och osäkra andrahandskontrakt? Det är en svår och komplicerad fråga.
13:04 Pafburen:Är Bostads situationen i Nordkorea bättre än i Sydkorea. ?.
13:04 roger svensson:Frågan är klart felställd. Frågan borde vara om utbudet blir större eller mindre. Det finns ju t.ex inte en enda lägenhet att få tag i i t.ex Uppsala. Har sökt med lus och lykta i en månad åt min grabb som studerar där. utbudet är NOLL.
13:06 Bo:Ordet brist säger sig  själv att det finns för lite bostäder för befolkningen, marknadshyror betyder högre hyror för dem som inte har råd och flyttar ut, simsalabim, bostadsbristen är löst.
13:06 Oskar:Anti-intellektuella liberaler tror att marknadshyror kan skapa ny mark i INNERSTADEN! Hur stor hjärna har man då? Tänkande personer inser att frågan är mer komplex.
13:09 Mr Fraze.:Bostadsbrist löses genom att det byggs fler bostäder. Marknadshyror löser inte bostadsbristen, men bidrar till ökad cirkulation på bostäder och att fler kommer att bo i samma lägenhet.  Siffertrolleri.
13:09 Portvakten:Det finns inget stöd för att marknadshyror ökar efterfrågan om antalet bostäder är konstant eller om antalet nya bostäder ökar för långsamt. Däremot kommer klyftorna och segregationen att öka dramatiskt. Inga fler borgerliga experiment, tack!.
13:09 Carl-Johan Bilkenroth:Här kan du läsa Hyresbostadsutredningens slutbetänkande från december 2012: "Att hyra – från en rätt för allt färre till en möjlighet för allt fler" (SOU 2012:88).
13:10 Micke:Bostad bör ses som en mänsklig rättighet, inte en vara på en marknad. En fråga: hur gynnas fattiga av höjda hyror där de bor?.
13:10 Rolf Andersson:Börja med att förbjuda affärer som driver upp pris medvetet. Balders köp av Bovista är senaste exemplet i raden av kompisaffärer som driver upp kursersamt tar hyresgäster som gisslan. Denna pressrelease (Balders köper hyreskåkar för 2 miljarder, varav 1 miljard är lån) är, som det står i det översta stycket...förbjuden i USA liksom i Schwiez. http://news.cision.com/fastighets-ab-balder/r/balder-acquires-residential-properties-for-sek-2-000-million-and-issues-preference-shares-of-up-to-s,c9469500.
13:11 F:Nej, på vilket sätt hjälper detta med bostadsbristen? Det enda det gör är att öka marginalerna hos hyresvärdarna och skapar ett segregerat samhälle. men är det den vägen Sverige vill ta så, go for it.
13:12 Jens Nilsson:Prissättningen på bostadsrätter är ju inte reglerad, men det byggs inte tillräckligt ändå. Varför skulle man då anta att en friare hyressättning skulle leda till att tillräckligt många hyresrätter byggs? Hyresförhandlingarna i Sverige innebär att den enskilda hyresgästen, när det gäller det egna hemmet, inte är utelämnad till vinstsökande företags kortsiktiga önskemål. Sen tycker jag när man talar om regleringar på bostadsmarknaden, alltid bör nämna ränteavdragen, som är de facto subventioner och dessutom innebär att regeringen kan gå runt riksbankens oberoende vad gäller räntesättningen.
13:13 Calle:En kommentar Bergendahls. Hur ska övergångsreglerna se ut med marknadshyror. Risken är att hyesgäster med besittningsskydd får väldigt otrevliga hyresvärdar.  Det finns ett känt fall i England, där en kvinna med besittningsskydd fick betalt att lämna ifrån sig lägenheten vid Buckingham palace till en advokat vid sin bortgång. Hon överlevde advokaten med råge! Vore det inte läge att ta upp skattesubventioner för BR innehavare om man diskuterar lägenheter och marknadsanpassning?.
13:14 ole:Jo , om man gör reformen successivt & med stor omsorg .  Viktigt att man använder marken super effektivt  . Låt alla småhus få bygga i 3 plan utan  om marken tillåter det . Och fler höghus  & minilägenheter på 11 kvm .  Bygget får inte tar alltför lång tid .
13:14 Anna:Marknadshyror skulle skapa balans mellan tillgång och efterfrågan.  Det borde vara möjligt att hitta hyreslägenhet istället för att skuldsätta sig för livet för att köpa bostadsrätt.
13:15 Chewwie:Så då regeringen inte bygger tillräckligt med hyresrätter – så ska man lösa bostadsbristen med höjda hyror? Hur idiotiskt är inte det!! Marknadshyror höjjer bara hushållens skulder och konsumtionen minskar, och det ekonomiska hjulet avstannar. Att mantra att "marknaden" löser problemet, det har vi ju sett hur det gått med på elmarknaden, som är att jämföra med hyresmarknaden.  Ingår det inte i regeringens uppgift att ordna tak över huvudet till sina medborgare? Varför bebyggs inte blåshålet Gärdet? Gör det nu! Men bygg för medelklassen där, inte för grevarnas söner och döttrar.
13:17 Bitter:Jag tror att prissättning varken gör till eller från.  Antingen så får man bygga mer (nytt miljonprogram?), eller så får man köra ut folk som inte har i storstaden att göra. Långtidsarbetslösa exempelvis. Kontroversiellt, elakt, tragiskt, kalla det vad ni vill, men så är det.
13:17 SuperSimon:Hur gör andra länder som har en fungerande bostadsmarknad? Har de marknadshyror så ska Sverige givetvis också ha det.
13:18 Anders:Vore skönt att bli av med svartmarknaden . De som sitter i en hyreslägenhet räknar det som ett värde som de realisera genom att byta till Bo Rätt.  Alla som vill ha kvar regleringarna är de värsta smygkapitalisterna. Fy Skäms!.
13:20 John W:Jag håller med Mr Fraze - man försöker prata undan problemet utan att vilja ta tag i det, på riktigt. Referenser till Tysklands bostadsmarknad idag är bra -- mer sånt behövs. Hur ser det ut i andra länder? Hur löste andra länder samma problem? Svensk politik tycks hela tiden sträva efter att uppfinna hjulet igen då det torde finnas en uppsjö av tidigare exempel att lära av.
13:20 @portvakten:Men socialistiska experiment, som ju brukar sluta så bra,  det vill du ha mer av? ;).
13:21 Anna:Till Chewwie: Menar du att regeringen skall bygga bostäder med skattepengar och fördela enligt vilken princip då?.
13:24 Erik:Staten ska bygga nytt och bygga på höjden! Allt som inte går ut på det är endast meningslöst snack!.
13:24 Carl-Johan Bilkenroth:"London ett exempel som borde avskräcka." "Hyresvärdar och bostadsförmedlare konkurrerar inte effektivt, eftersom efterfrågan alltid överstiger tillgången" Det skrev den brittiske journalisten Anthony Lane på Brännpunkt i vintras.
13:24 Johannes:Att tro att marknadshyror löser bostadsproblemen är nästan lika urkorkat som att tro att en ökad andrahandsuthyrning skapar fler bostäder. Lättnaderna i reglerna för andrahandsuthyrning har tex. enbart lett till att folk hyr ut sina bostäder i ställer för att sälja dem, vilket i dubbel bemärkelse bidragit till att trissa upp priserna på bostäder i Stockholm till nivåer som snart hotar hela rikets ekonomiska stabilitet. Det är hög tid att byta ut de styrande i stadshuset och det är än högre tid att börja bygga mer och högre.
13:27 excellent1:2.a världskriget slutade för nästan 70 år sedan. Det borde även gälla hyresrätter. Regleringen har ingen positiv effekt idag, annat än för de privilegierade som bor till lågpris.
13:27 Chewwie:Se över reglerna hur många som hyr i andra hand. Det finns kopiöst med hyresrätter som kan frigöras – för de som står skrivna på den, har hyrt ut lägenheten i flera års tid. Är det rätt?.
13:30 Toni Visnjic:Jag jobbar som ingenjör i Göteborg. Har en helt okej inkomst och stått i bostadskö i 7 år. Har inga betalningsanmärkningar och är 28 år. Blir inte erbjuden någon visning (dock söker jag mig inte till någon förort långt ut från stan). Att köpa bostad är något jag inte har råd med p.g.a. att jag hade oturen att födas på 80 talet. Det är så Sverige ser ut idag. I Göteborg stiger bostadspriserna med 20 % per år. Undrar hur det blir för 90 talisterna att köpa bostad. Jag skulle behöva 3 dubbla min lön för att spara ihop till ett boende här. Regeringens hårda arbete i att pressa upp priserna på fastigheter kommer bara resultera i att högutbildade kommer flytta utomlands och till slut så kommer vi få ett fint samhälle med gamlingar som sitter på högvärderade fastigheter och massa flyktingar från krig som aldrig kommer att komma in på den svenska arbetsmarknaden vilket i och för sig bara är bra för dom. Varför skulle man vilja det? Man kan ju inte köpa något för pengarna. Som arbetslös får man mat på bordet.
13:31 Anders:Ombildningar till BoRätt från hyresrätt skulle försvinna samma dag som hyresregleringarna avskaffas.  Leve Hyresrätten ta bort hyresregleringarna så folk slutar fika åt sig förmögenheter på andras bekostnad...
13:31 Lotta:Marknadshyror = ännu kraftigare bostadssegregation i städerna! Lägg istället tankeresurser på hur man kan begränsa möjligheterna att hyra ut i andra hand till ockerpriser.
13:31 Magnus Rehn:Antingen så bygger allmännyttan lägenheter som sedan inte omvandlas till bostadsrätter, eller så måste vi införa marknadshyror. Borgarnas halvmesyr där de har sålt ut allmännyttans lägenheter men inte har mod nog att införa marknadshyror är vad som lett till det elände vi har nu.
13:32 Eric:Brist är ju ett relativt ord.Brist på hyresbostäder betyder ju bara att det finns fler som är beredda att hyra dem än det finns tillgängliga bostäder. Om du prissätter en ny Volvo till 100 kr, så kommer du också att uppleva en enorm "brist" tills utbud och efterfrågan har mötts. Och det når man bäst och rättvisast genom priset.
13:32 Tomas Ernhagen, Fastighet:Varför blir det alltid så fel? När någon bara antyder att hyresmarknaden i Stockholm inte fungerar, utmålas vederbörande som en förespråkare för en totalt oreglerad marknad där hyresvärden är fri att kasta ut hyresgästen efter behag. När Brännpunkt bjuder in till chatt under rubriken " Är marknadshyror bästa lösningen?, är det precis den bild de flesta får på näthinnan. Och plötsligt sitter folk och diskuterar något helt annat än det som Per Anders Bergendahl tar upp. Vad han är ute efter är att hitta ett fortsatt reglerat system, men ett som säkerställer hyresgästernas trygghet samtidigt som det skapar incitament att bygga nya hyresbostäder.
13:33 GE:Att hitta en central bostad i det flest storre staderna i EU ar problematiskt och har nastan alltid varit sa. Dock frinns det en betydligt storre och battre fungerande hyresmarknad utanfor Sverige. Skillnaden ar agande bostader med marknads hyror, detta har har underlattat problemet.
13:37 pjotr:Så länge m-väljare i innerstaden fortsatt indirekt får sin hyra subventionerad av  ytterstadsväljare tack vara regleringen, så blir det ingen ändring. Trots att rörligheten nästan är noll i innerstaden och alla hyreskontrakt går andra vägar än till bostförmedlingen. Marknadshyror skulle ge en rättvisare hyra för alla och höjningar samt ev sänkningar sker först vid byte av hyresgäst.
13:37 Claes:Hög tid att denna socialistiska modell för hyressättning försvinner! Det är sjukt att en så stor del av fastighetsmarknaden fortfarande kan vara reglerad på detta sätt 2013. Det borde strida mot alla grundläggande principer som finns i ett demokratiskt samhälle. Hade jag själv bott  i en hyresrätt hade jag varit måttligt road av att några (politiska) tjänstemän på hyresgästföreningen förhandlar min hyra!.
13:38 Anna:Varför fungerar marknadshyror i alla andra länder men att de inte skulle fungera just i Sverige?.
13:38 Patrik:Planekonomi har aldrig fungerat, inte ens inom bostadsmarknaden. Det enda sättet att lösa bostadskrisen är att förenkla bygglagen och återinföra marknadshyror. Bostaden är den enda varan det råder strort brist på, samtidigt som det är den enda varan med planekonomiskt prissättning - knappast ett tillfällighet.
13:39 Michael Andersson:problemen är flera: A det är mer fördelaktigt att bygga  bostadsrätter. B: vi har en nettoinvandring som ständigt ökar efterfragan pa nya hyresrätter. Sen kan man ju framhalla Tyskland som ett ideal, men här har man en utgangshyra som är oftast konstant fast sedan betalar alla hyresgäster sin del av HELA förvaltningen och var och än betalar sin värme och vatten för sig.  Det innebär att  hyresvärden inte behöver ta  nagra höjningar av kostnader i förvaltningen. Och sist men inte minst sa köts uthyrningen i mangt av mäklare som tar ut provisionen av hyresgästen.
13:39 Lösning:Varför fungerar marknadshyra i tex Oslo och Bryssel men inte i Sverige?.
13:39 Dr Tull:Borgerligt experiment? Hela dagens situation är ju ett socialistiskt experiment. Och likt alla andra socialistiska experiment slutar det på samma sätt: bristande utbud och långa köer.
13:41 Bongo:Politikerna vet inte hur de ska styra upp bostadsmarknaden utan använder väldigt trubbiga instrument. De saknar helt enkelt egen erfarenhet. Som tidigare fastighetsmäklare ser man med lätt bestörtning på hur människor marginaliseras då de saknar bostäder. Systemet är gjort för dem med tjocka plånböcker.
13:41 Chewwie:Hur många svartmäklare har åtalats de senaste tio åren? Vad gör polisen och ansvariga riksdagsmän och politiker åt svartmäklarna?.
13:42 A:Att vissa har låga hyror i Stockholms innerstad betyder ju bara att det är någon annan som betalar. Med marknadshyra får man betala för sin egen lägenhet varken mer eller mindre.
13:42 Tom:Toni det är lögn! Ta en billigare hyresrätt i utkanten av stan än andrahand i city och jobba lite extra så får du inom fem år ihop tillräckligt för insatsen. Du måste vara villig att jobba hårdare för att förbättre din situation och inte förvänta dig att få allt serverat som när du växte upp under 80 talet  Själv är jag 33, var smart och jobba extra under studietiden. Hade ett år efter examen råd att köpa en lägenhet centralt i Stockholm och har nu amorterat ner lånen till under 75% av värdet. Är inte så jäkla svårt om man har lite disciplin och vilja!.
13:43 F:Man talar varmt om Tyskland och hur marknadshyror hjälpt.. men man kan ju även kika på London där du får betala ockerpriser för en möglig etta långt ute i förorten. Can go either way, och förmodligen mer åt UK hållet om man inte BYGGER MER!!!! Brist indikerar ju att något saknas.
13:45 Tpot:Varför frånskriver människor sig själva från ansvaret att lösa bostadfrågan? Bygg själva om ni tycker att kommuner och regering inte klarar jobbet. Denna svenska handlingslöshet är helt häpnadsväckande.
13:50 Carl-Johan Bilkenroth:"Ropen skalla hyresrätt åt alla!" SvD Näringslivs Patricia Hedelius bloggar att "Marknadshyror är sannolikt på sikt en väg för att komma tillrätta med problemen på svensk bostadsmarknad, men den är långt ifrån snabb och smärtfri. Och den hjälper knappast ungdomar i akut bostadsnöd.".
13:50 N:Varför är det så farligt att tänka tanken att folk får betala vad bostaden är värd? Det fungerar ju med allting annat. Ingen föreslår ju att en Mercedes skall kosta lika mycket som en Ford, men ändå verkar det vara en helig regel när det gäller bostäder.
13:50 Annika:Ämnet har blivit så infekterat att förändringar verkar helt omöjliga. Inte ens tanken att det kan finnas andra alternativ verkar välkommet. Rubriken inga fler borgliga experiment visar ju hur attityden är. Som om socialistiska experiment har varit så lyckade? Under tiden växer bostadsbubblan ... Man måste väl inse att en förändring måste ske? Men hyresregleringen är bara en del av problemet. Visade inte en undersöknings nyss att byggprojekten kostar mest i Sverige i Europa. Det är säger väl det mesta hur illa det står till!.
13:50 Erik_:Hyresrätter i utkanten av stan är dyrare än hyresrätter inne i stan av ngn anledning...
13:50 N:Har letat lägenhet i flera stora städer i Europa, och ingenstans har det varit så krångligt eller så oreglerat som i Stockholm.  Bara i Norge är läget helt annorlunda, med klara regler, varierande hyror (det skall inte vara lika billiga i centrum som i förorten) och många lediga lägenheter. Inga problem alls.  I Stockholm däremot krävs årsvis av kö, fuskbyten, eller pengar under bordet. Och regelverket är helt vansinnigt.  För övrigt bör möjligheten att byta lägenhet omedelbart avskaffas. Då halverar vi problemen med svartaffärer.
13:53 Claes:Avreglera delvis - sätt in ett rimligt maxpris per m2 för olika stora lägenheter (1-or, 2-or, osv) så att ockerhyror undviks, men dagens bruksvärdesreglering är ju patetisk - ett subventionerat boende för de grupper som efter 10-20-tals år i kö eller genom kontakter lyckats fixa förstahandskontrakt!.
13:53 Lennart:Marknadshyra är en garant för att segregerat samhälle. Inga bolag kommer att bygga för att hyra ut billigt i attraktiva områden. Varför skulle de det? Om man skall ha marnnadshyra så måste detta kompletteras med ett starkt socialt byggande i de attraktiva områdena, det är det man gör i bland annat tyskland. Låter man hyresvärdarna styra helt själva så kommer priserna tveklöst explodera.
13:54 Sanna:Tom: Det finns inga "billiga hyresrätter i utkanten av stan". Det är sju års väntetid på en etta i Rinkeby.
13:55 Lotten:Jag är rätt trött på tjatet om "subventionerade hyresrätter" i Stockholms innerstad. Hyresgästerna i de kommunala bostadsbolagen har pumpat in pengar i kommunens svarta hål, bl a till skattelättnader för välbärgade bostadsrättsinnehavare!.
13:55 N:Lotta: Man har redan löst det problemet genom att folk inte hyr ut i andrahand utan säljer lägenheterna istället. Alltså finns ingen möjlighet alls att hyra i innerstan.  För övrigt måste man vara blind om man inte tror att det redan är segregerat, det har bytesaffärerna och bostadskön sett till. Fördelen med marknadshyror är att det då faktiskt FINNS lägenheter, och man kan som student (t.ex.) bo flera stycken i en liten lägenhet inne i stan, om man prioriterar det.  Alla varken kan eller skall bo i stan.
13:57 Sanna:En lägenhet i nyproduktion, även utanför innestaden, kostar redan nu mer per månad än ett eget boende. Hur dyrt ska det behöva bli innan man inser att det är just bristen på bostäder, av alla typer, som är det verkliga problemet?.
13:57 sacke:Planekonomi har aldrig och kommer aldrig att fungera.  Bostadsmarknaden ser ut som den gör tack vare att hela ens tillvaro baserar sig på att låna pengar och att man relativt lättvindigt kan ta lån.  Hade man varit tvungen att spara till köpet så hade inte bostadsmarknaden varit så infekterad.
13:57 Ben:Bygg kommunala hyresrätter med låga hyror. Förmedla efter kötid. Straffa dem som säljer svart hårt.
13:57 Sanna:En nybyggd trea i Västerhaninge kostar 11000/mån och det finns uppenbarligen efterfrågan. Hur dyrt ska det bli innan vi uppnår "rätt" prisnivå?.
13:58 Jan:Svenska politiker bör åka till Brysel för att att se och lära. Här är bostadsbrist ett okännt begrepp trots att det är Europas huvudstad placerat i kontinentens tättbefolkade centrum. Här kan man få en hyresrätt var man vill- det är bara att promenera runt i kvarteret där man vill bo. och ja - marknaden är avreglerad men det gör inte att människor inte har råd att bo. Rörligheten är däremot sååå mycket större än  i Stockholm.
13:59 Johan:Marknadshyror är nog den rätta lösningen. Men det skulle slå hårt mot många att shockhöja hyrorna. En variant är att fasa ut hyrorna på låt säga tjugo års sikt - dvs att hyrorna höjs något mer än inflationen varje år. Då får man tid  på sig att ställa om.
13:59 Simon:Marknadshyror är naturligtvis lösningen. Marknaden är alltid bäst på att sätta priserna. De två mest reglerade marknaderna (arbetsmarknaden och hyrsmarknaden) är också de två marknaderna som fungerar sämst. Knappast någon slump.
14:02 Niklas:Lotten: Precis. Jag bor inte i innerstan men bor i hyresrätt. Det är ingen som subventionerar någonting, vi betalar vad det kostar plus lite till. Kommunen tar ju till och med ut i vinst det som skulle använts för att rusta upp lägenheterna.
14:02 Jörgen:Om man nu MÅSTE bo innanför tullarna i Stockholm är det väl inte så mycket att gnälla över. Betala vad det kostar eller välj en bostad någon annanstans.
14:03 Carl-Johan Bilkenroth:Vi avslutar för i dag, och tackar alla som postat inlägg, även alla vi inte fick möjlighet att få med. Brännpunkt Direkt är tillbaka imorgon med nytt nyhetsaktuellt ämen. För att veta vilket, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
