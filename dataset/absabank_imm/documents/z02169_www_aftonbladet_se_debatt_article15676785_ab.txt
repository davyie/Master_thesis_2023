SD: Centerns politik splittrar Sverige.
Fokus på utbildning och tillväxt för alla ger också bättre integration.
Skillnaden mellan C och SD på det integrationspolitiska området är väldigt tydlig. C vill späda på utanförskapet genom fortsatt massinvandring och sedan motverka de värsta symptomen genom lönedumpning, skattemiljarder till nyanlända, diskriminerande lagstiftning genom skattelättnader för invandrare och ”översyn” av vårt välfärdssystem.
SD:s svar på denna destruktiva politik är en ansvarsfull invandring och en offensiv och sammanhållen politik för bättre utbildning och fler arbeten till alla. Svenskar såväl som invandrare genom en förbättrad skola med ökat fokus på kunskaper i svenska, förbättrad infrastruktur, stora riktade satsningar på sysselsättning och tillväxt. Vår småföretagarsatsning innebärande bland annat minskad arbetsgivaravgift, förändrade turordningsregler och minskat sjuklöneansvar.  Genom våra förslag kan vi till skillnad från Centerpartiet hålla ihop Sverige, frigöra resurser till välfärden och få fler i arbete. Detta är vägen till verklig integration, sammanhållning och ökat välstånd för alla. Centerpartiets samhällssplittrande så kallade.integrationspolitik bestående av fortsatt massinvandring, skattesubventionerade låtsasjobb och diskriminerande särlösningar leder tyvärr i rakt motsatt riktning.
Sven-Olof Sällström (SD),.
ledamot arbetsmarknadsutskottet.
Mattias Karlsson (SD),.
vice gruppledare.
