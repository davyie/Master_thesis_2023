Det sliter i hjärtat när ni tar våra ungdomar.
I vår skola har vi många ensamkommande elever. De integreras snabbt till skolmiljön. Generellt är dessa elever motiverade och positiva med en stor önskan att passa in och göra rätt för sig. Deras bakgrund är mångfacetterad. Vissa har lång skolbakgrund och kan snabbt slussas in i den svenska gymnasieskolan medan andra knappt har någon skolgång alls från sitt hemland. Som lärare har vi fått vara med på fantastiska resor, där elever som inte ens kunnat skriva sitt namn när de kom till Sverige, inom loppet av något år klarar av grundskolan med fina betyg.
Vi har ett fantastiskt givande arbete där vi bland annat lägger stor kraft på att skapa starka relationer till våra elever. Vår arbetsmiljö påverkas oerhört om våra elever mår dåligt. Elever som är indragna i långa och komplicerade asylprocesser mår oftast väldigt dåligt. De får svårt att sköta skolan och missar dessutom viktig undervisningstid på grund av möten med advokater och Migrationsverket.
Även deras klasskompisar påverkas väldigt negativt när oro över vad som ska hända med kamrater som befinner sig i asylprocessen tar upp mycket skoltid. Både vi vuxna och våra elever blir förkrossade varje gång någon rycks från oss.
Asylprocessen är en arbetsam väntan. Den tar mycket kraft från våra elever. Och den tar mycket kraft från oss vuxna. Den psykiska ohälsan bland våra elever är hög. Det är inte alla som orkar vänta. Vi har elever som har valt att lämna Sverige när pressen och väntan blir för svår. Vi har elever i Frankrike och i Tyskland. Vi ber er att inte tvinga våra elever att fortsätta fly.
Då en ensamkommande elev fyller 18 år tar Migrationsverket över ansvaret från kommunen. Eleven blir då hänvisad till ett av Migrationsverkets boenden. I vår närhet finns inga sådana boenden. Nyligen flyttade en av våra elever till ett vuxenboende i en annan kommun. Vi hjälpte eleven att få kontakt med en skola i sin nya kommun där de erbjöd Språkintroduktion. Eleven cyklade dit men väl där fick eleven besked om att det inte fanns någon skolplats till honom. Det var fullt.
Efter fem veckor har eleven ännu inte fått någon skolplats. Hos oss var planen att eleven skulle klara minst 8 betyg till sommaren och därmed vara behörig för studier på ett nationellt gymnasieprogram efter sommaren 2018. Hans skolgång har nu avbrutits. Han har tvingats flytta från kompisar, lärare och andra vuxna som han har lärt känna. Vi vädjar till er! Ta inte våra ungdomar ifrån oss!.
De flesta av våra elever gör vad som helst för att stanna kvar i närområdet och därmed ha möjlighet att gå kvar i sin skola. Vi har elever som inte har någon fast bostad. De sover hos vänner eller där de blir insläppta. De har svårt att sköta sömn, kost och hygien. Men de kommer till skolan! Vi är våra elevers trygghet när de inte längre har tillgång till gode män eller socialtjänst. Vi och våra elever tvingas till desperata handlingar. Hur länge ska vi och våra elever orka?.
Vi är naturligtvis glada över att regeringen kommit överens om att lägga fram ett lagförslag som kommer att stötta en del av våra elever. Ni kan lita på att vi, som alltid, kommer att göra vårt yttersta för att ta hand om dem som tack vare förslaget kommer att få möjlighet att studera vidare på gymnasienivå. Från vårt perspektiv innehåller förslaget dock en hel del som kommer att påverka arbetsmiljön negativt för personal och elever.
Vi förstår inte varför rätten att stanna i vårt land ska kopplas till skolgång. Vi förstår inte varför ett rikt land som Sverige inte kan säga att vi både har råd och ork att ta hand om dessa ungdomar villkorslöst. Än så länge orkar vi på vår skola, men vi har svårt att acceptera att ni tar dessa ungdomar från oss. Låt oss göra vårt jobb utan att oroa oss för åldersuppskrivningar, omflyttningar och utvisningar. Ta inte våra ungdomar från oss!.
Ni har skapat en situation där vi som skolpersonal har hamnat i en mycket svår situation. Det finns enkla sätt för regering och riksdag att lösa detta arbetsmiljöproblem:.
Cecilia Dufva, lärare i svenska som andraspråkCecilia Norgren, lärare historia och samhällskunskapBjörn Eriksson, lärare svenska och svenska som andraspråkSam Saidi, lärare i samhällskunskap och filosofiPierre Erlandsson, yrkeslärare Ingrid Kilen Edvardsson, yrkeslärareKristin Hobert, yrkeslärare i vård- och omsorgAnna Asp, lärare i svenska och religionskunskapMaria Hjertzell, mentor för språkintroduktionsprogrammetJohanna L Brandstedt, lärare elevstödOlena Ieromenko, elevassistentJohan Karlsson, studie- och yrkesvägledareCarina Gädda, lärare i samhällskunskap och historiaElin Gawell, lärare i matematikHanna Bergendal, lärare i svenska som andraspråkAnna Hultman, gymnasielärare matematik och fysikNathasha Berg, studiehandledareFrida Levin, lärare i svenska som andraspråkCarina Borggren, lärare i matematik och naturkunskapAnna Karin Nilsson, lärare i bildMarianne Häger, lärare i svenska som andraspråkMariann Miko, lärare i engelskaSofie Lorichs, elevassistentIsabella Qvarnström, lärare i svenska som andraspråkMargareta Engström Inborr, mentor för språkintroduktionsprogrammetAnna Andersson, mentor för introduktionsprogrammet och hantverksprogrammetCecilia Sandman, lärare i bildDaniel Eyob, studiehandledareGun Kieser, lärare i matematikRosita Christensen, lärare i vård och omsorgPia Minati, lärare i svenska och svenska som andraspråkIgor Kourinnoi, idrottslärareHelén Ripås, yrkeslärareOla Sundberg Lax, kuratorKenneth Strandberg, lärare idrott och hälsaAnna-Karin Linusson, mentorPamilla Carlén, yrkeslärareSara Inborr, skolsköterskaPål Eklund, elevassistent.
