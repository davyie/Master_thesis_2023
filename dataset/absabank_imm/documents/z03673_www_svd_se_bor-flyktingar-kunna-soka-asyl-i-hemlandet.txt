Bör flyktingar kunna
söka asyl i hemlandet?.
Flyktingkatastrofen utanför italienska Lampedusa har väckt diskussionen om hur människor riskerar sina liv på väg mot Europa. Flera politiker kräver nu att EU inför möjlighet att söka asyl redan i hemlandet (se artiklar nedan). S och M ställer sig inte bakom kravet. Är detta ett bra sätt att möta problemet? Bör Sverige driva frågan i EU? Läs hela dagens diskussion nedan!.
13:00 Carina Stensson:Hej och välkomna till dagens diskussion. Nu startar vi.
Det här är en argumenterande text med syfte att påverka. Åsikterna som uttrycks är skribentens egna.
13:02 Jesse:Europa har inte råd att ta emot flyktingar länge. Innan vi kan ens prata om att ta emot flyktingar så måste vi: 1. Få bort budgetunderskotten. 2. Ha betalt tillbaka en stor del av statsskulden (exempelvis max 10% av bnp) 3. Nästan ingen arbetslöshet (exempelvis 1 %)  När detta har skett kan vi börja prata om vi tycker det är lämpligt att ta emot flyktingar.
13:02 Richard:Sverige bör inte driva någon sådan fråga.  Ansvaret för händelserna i medelhavet är varken Sveriges eller EU:s. Ansvaret vilar på kaptenerna på fartygen och människosmugglarna, det är dessa som åtgärderna ska riktas mot.
13:02 Agneta:Bör vi inte snart folkomrösta om detta?  Denna fråga hänger ju stark samman med vilken välfärd vi har råd med om vi utökar asylmottagandet och vad våra skatter skall gå till.
13:04 MN:Varför måste Sverige va det land som tar emot flest när vi ofta får läsa kommuner inte vill ta emot av olika anledningar?.
13:05 Excellent1:EU borde ha en gemensam flyktingkvot och tillåta ansökningar från hemlandet. Men, flest hjälps om insatser sätts in i hemländerna istället för att låta ett fåtal komma hit.
13:05 Jesper:Det är tragiskt att människor dör i försöken att komma till Sverige. Vårt problem är dock att vi inte klarar integrera de invandrare vi redan har. Det är inte invandrarnas fel men att öka invandringan ytterligare är inte hållbart. Det finns effektivare sätt att hjälpa. Sverige kan inte ta på sig att vara hela världens samvete och socialtjänst.Effekterna av massinvandring på ekonomi och därmed välfärd är stora och ett grundkrav är att politikerna ärligt redogör för konsekvenserna för sin godhetssträvan. Vi ser redan effekterna på vård, skola och omsorg där fler nyttjar men färre bidrar till finansieringen.
13:06 Tommy:Vi borde stärka gränserna och hjälpa till där problemen finns, vi kan inte ta hit alla som har det svårt utan hjälp dom på plats istället.
13:07 Albert Ottermark:Är det inte ett moment 22 att man måste komma hit för att få asyl men man får inte komma hit på laglig väg? Hur kan då folk komma hit?.
13:09 Janos:Dålig ide. Vi måste hjälpa på plats och i närområdet. Sedan vi började ge permanent uppehållstillstånd till Syrier ger fler sig av på dessa av kriminellt understödjande och livsfarliga resor. Svenska migrationsverket bär del i tragedin.
13:09 lennart olsson:Sverige bör driva frågan  i eu. de bör också kräva att EU-länderna tar emot procentuellt lika många  flyktingarna.
13:10 Hassel:Sverige är ett land inom EU. Sverige kan knappast föra en egen agenda i detta fall. Är vi med så är vi med. Lövet har rätt i detta. Urlöjligt att hävda något annat. Politiker i lilla Sverige lever tydligen i tron att vi är någon stormakt som skall skriva andra på näsan i olika sammanhang.
13:13 Håkan.:Hur många länder ger Sverige bistånd till. Samtidigt som deras befolkning flyr landet till Sverige. Ställ hårdare krav på ledare som plågar sin befolkning och skapar flyktingproblem.
13:13 Sara:Absolut inte! Hur är det tänkt att vi ska kunna ta hand om alla dessa människor när vi inte klarar av dem som redan är här? Det finns inga bostäder, inga jobb och vi har inte råd med fler det sker så mycket indragningar i välfärden redan som det är. Hjälp på plats i stället eller begär att länder som inte tar tillräckligt ansvar i dag fyller på hos sig tills des de nått upp till Sveriges nivå, först då kan det bli aktuellt att ta emot fler.
13:14 Peter Falk:Det känns mycket rimligt och bättre om en person kan söka asyl i sitt hemland. Både om ansökan blir godkänd eller om det blir avslag så är det bättre om beskedet lämnas  på Sveriges ambassad. Jag tycker att Sverige borde stötta personer som söker asyl, för min övertygelse är att de asylsökande är det som är bäst skickade att få till en förändring i sitt hemland.
13:16 Carina Stensson:I dagens  finns en ledarartikel där Stefan Löfven får hård kritik för sin syn på flyktingpolitiken. Har ledarskribenten en poäng eller är det riktigt så som Löfven resonerar, att han är helt överens med M i frågan?.
13:17 Anders K:Massmedia Vinklar debatten till att handla om enskilda individer. Vem vill vara hård mot en enskild människa? Bilden här ovan med vita kistor och nallebjörnar förstärker den bilden. En stat måste dock se till helheten och den är att det finns miljontals flyktingar i världen och Sverige kan inte ta emot alla. Hjälpen bör ges på plats.
13:17 Michael Williams:Enligt gällande internationell konvention (s k Genèvekonventionen) kan man bara söka asyl om man är utanför sitt hemland eller för statslös utanför landet man normalt bor i. Det är därför omöjligt med dagens regler att söka asyl från sitt hemland. Däremot kan detta göras hos en ambassad i ett annat land men de få länderna som gav denna möjlighet tidigare har nu upphört med detta. Det är därför ett orealistiskt förslag att tillåta ansökan om asyl från hemlandet däremot kan EU-länderna lätta på viseringskrav i akuta flyktsituationer om det finns en gemensam politisk vilja att göra detta. Den berättigade avsky som tragedin i Lampedusa har väckt borde fokusera mer på giriga människosmugglarnas förakt för människoliv genom att de medvetet klämmer in många fler personer än båtarna är sjödugliga för. Med färre passagerare ombord hade flera olyckor kunnat undvikas och därmed fler överlevt för att kunna söka asyl. Girighet dödar också!.
13:21 Fafhrd:Tycker Sverige skickar ut helt fel signaler! Politikerna i Sverige "lockar" flyktingar att betala trafficking ligor för att om de har tur sedan får PUT när de lyckats ta sig till Sverige. Indirekt så stöder man alltså kriminella. EU bör i stället sätta press på deras hemländer och se till att hjälpen sätts in där så ALLA kan få hjälp.
13:22 Mattias:I Australien insåg de att ju fler båtflyktingar de tog emot, desto fler båtar kom det i en exponentiell ökande takt, så de avslår automatiskt ALLA båtflyktingar numera och accepterar BARA reguljära flyktingar. Sunt förnuft!.
13:23 Calle:Hasse: Vad är det för okunnig kommentar? Sverige har på egen hand en extremt liberal invandringspolitik, samtidigt som tex Danmark och Finland har en restriktiv, Slutsats, det är landet själv som bestämmer nivåerna.
13:25 Catharina:Angeläget att fatta beslut om en gemensam flyktingkvot inom EU, som gäller i stort lika för alla deltagarländer. Bistånd i övrigt på plats i drabbade områden. Integration av redan givna permanenta uppehållstillstånd prioriteras.
13:25 EvaV:Håller med Richard att ansvaret för det som hänt inte belastar varken Sverige eller EU. Det måste komma till en gräns för hur mycket Sverige skall stå till förfogande när det gäller invandring och flyktingar. När vi, som idag,  inte kan ta hand om våra föräldrar längre, när våra barn inte har bra skolor att gå till, när arbetslösheten inte sjunker - då kan vi inte hålla hela världen under armarna och betala för det! Skärp flyktingpolitiken rejält, låt oss få en paus! Skulle som en parentes vilja efterlysa en bättre, nyanserad debatt i media. Man är INTE rasist bara för att man är emot generös invandring.  Punkt!.
13:28 Carina Stensson:Många läsare postar inlägg i den här debatten, som många har åsikter i. Vi försöker få med så många som möjligt, och prioriterar inlägg med tydliga argumentation.
13:28 Magnus:Ingen förnekar väl att det som hänt i Lampedusa är en katastrof. Ändå får man försöka hålla ett någorlunda nyanserat perspektiv på det hela. Som jag ser det bör vi inte tillåta detta på grund av tre orsaker. Den första är att det saknas en uttalad strategi för flyktingmottagandet i Sverige i stort. En strategi som kan garantera trygghet och fredlig  integration till vårt samhälle måste inte bara finnas på plats, utan också kommuniceras till oss medborgare som bor här. Den andra anledningen är det som Löfvén påpekade: vi bör inte ha en unik lagstiftning som skiljer oss från övriga EU-länder. Då stjälper hela EU-projektets samarbetsform mer än nödvändigt. Det tredje är att vi måste kunna inse vilka som bär ansvaret för katastrofen: det är inte vi i Sverige, utan organiserade människosmugglare. Det är allvarlig kriminalitet och krigsbrott som bör motverkas, inte att vi ska gå in utan vare sig plan, samarbetsvilja med övriga EU, eller förståelse för att hjälp i närområdet och påverkan genom FN är det som bäst löser problem för alla parter.
13:30 Jojje:Svaret på rubrikens fråga är: Nej. EU bör istället inrätta ett speciellt ekonomiskt och personellt stöd till nationer som utsätts för de omedelbara flyktingströmmarna. Det är precis där man måste bestämma hur man går vidare med varje flykting. Att ge asylmöjligheter i hemlandet är att skapa en orimlighet innan det enskilda flyktingfallet är utrett. Sverige klarar inte det. Men vi kan som sagt bidra genom att öka vårt engagemang genom EU.
13:32 Mats Johansson:Det vore bra om flyktingar kunde söka asyl i hemlandet. Då skulle det snabbt bli helt uppenbart för alla att Sverige inte kan ta emot alla som vill komma till landet. Sverige skulle tvingas ändra sin migrationspoltik om flyktingar kunde söka utanför Sverige.
13:33 Tobias:Låt folk få komma hit, men låt dem inte automatiskt få rätt till alla bidrag. Ge dem möjlighet att jobba för 6000:- i månaden så fungerar det.
13:33 Sara:Enligt Migrationsverkets statistik (http://www.migrationsverket.se/info/859.html) har Sverige de senaste veckorna tagit emot nästan 2000 asylsökande i veckan. Hur gärna man än vill hjälpa alla jordens utsatta är detta inte hållbart. Vi har inte bostäder, skolplatser, sjukhusplatser eller jobb till alla dessa människor. Att öka flyktingströmmarna ytterligare genom att erbjuda asyl utomlands vore därför en dålig idé.
13:36 Calle:Ja varför har vi svenskar aldrig fått folkomrösta vilken politik Sverige ska föra. Det är lätt att vara solidarisk med andras pengar. Denna fråga är större, och har större påverkan på samhället på lång sikt, än någon annan fråga som det folkomröstats om i Sverige - men har vi fått chansen? Icke.
13:36 Roberto:Med "lagliga vägar" blir de inte längre flyktningar utan migranter.
13:38 Roland Pettersson:Bästa lösningen är att Sverige hyr ett område och bygger en förläggning i flyktingarnas närområde så som Australien och Israel gjort.
13:38 Kenneth:Det är knappast frågan om Löfven har rätt eller ej att moderaterna och sossarna har samma ståndpunkt. Ni journalister vill gärna diskutera detta  dvs eventuella konflikter mellan olika politiker, istället för att granska och redovisa hur invandringen påverkar vår välfärd. Naturligtvis ett nej till att söka asyl på svenska ambassader vi kommer att ha nog att försöka få alla invandrare i arbete.
13:41 David:Den flyktingmottagande delen av världen behöver på allvar ställa sig frågan: vad är en hållbar migrationspolitik? Är det hållbart att låta en massmördare som Al-Assad få bli vid makten och låta konsekvenserna av detta gå ut såväl syrierna som resten av världen? Kan vi lösa den icke-demokratiska världens problem genom obegränsad invandring till våra egna länder? Är invandring alltid positivt för det mottagande landet, eller finns det även negativa faktorer att beakta? Jag tycker i största allmänhet att frågan behandlas onynanserat i media.
13:42 Daniel:Jag tycker att Sverige har ett stort ansvar i denna och liknande katastrofer. Om man som land skickar ut signaler om att om man bara lyckas ta sig till till Sverige så kommer du och din familj att få tillgång till kostnadsfri tillgång till vård skola omsorg och även livstidsförsörjning. Då är det inte konstigt att personer utsätter sig för stora risker för att ta sig hit. Det finns alldeles för mycket att vinna på att chansa än på att stanna kvar i ett flyktingläger.
13:43 Rudolf,:Blockpolitik är ointressant. Vad som är bäst för Sverige = EU är viktigaste och då skall vi förhålla oss till vad vi gemensamt kommit överens om. Punkt slut!.
13:45 Per:Förstår faktiskt inte logiken. Skulle katastrofen kunnat undvikas om man låter flyktingar söka asyl direkt på ambassaden? Säkerligen inte. De som inte får asyl skulle ändå försöka ta sig till Europa med nya olyckor som följd. Och vd gör man då, öppnar för alla som vill komma hit med en luftbro?.
13:49 Bjorn57:Att söka asyl på en svensk ambassad ute i världen innebär att smuggling blir mindre intressant och kanske blir det svårare att ljuga om var man kommer ifrån, men Sverige kan inte agera ensamt för då drunknar vi i ansökningar. Om Sverige kunde bevilja asyl till Finland, Tyskland och andra EU-länder vore det kanske intressant, men förslagen faller nu på sin orimlighet.
13:50 farbror Sven:Det måste samordnas med EU i övrigt.  Men annars Javisst. Asyl borde ges till dem med skyddsbehov inte till dem med nog pengar att låta sig smugglas hit.  Med det följer förstås dels att det måste kvoteras, Sverige kan inte ta emot obegränsade mängder asylärenden, dels att Migrationsverkets beslut inte kan överklagas. En sådan process kan inte tillåtas bromsas av ekonomiska flyktingars oändliga överklaganden.
13:50 Fredrik:Tycker det är fantastiskt att självutnämnda experter tycker att vi inte ska ge människor (Ja det handlar om människor) möjlighet att kunna söka asyl på fler lagliga vägar. Hur har det undgått er att flera människoliv har gått till spillo? Tittar ni ens på nyheterna? Det är så historielöst och verklighetsfrånvänt som det kan bli. En stor del av Sveriges befolkning lämnade Sverige för att ta sig till USA för ett bättre liv. Men så fort det nämns "flyktingar" så är förstås internethjältarna från SD och andra rasister snabbt på plats och ger sin syn på människors värde.
13:54 Anders K:Bör inte kunna söka asyl i hemlandet. Det finns redan ett system med kvotflyktingar.  Dagens situation är moraliskt förkastlig: Smugglare tjänar pengar, enbart rika har råd att fly, hemlandet dräneras på företagsamma människor, Sveriges befolkning får stå allt mer tillbaka pga höga kostnader.
13:55 Carina Stensson:Diskussionstimmen går mot sitt slut, några sista inlägg kan dock gå ut.
13:55 Per Lundberg:@Fredrik: Svenskarna som emigrerade till USA fick inte en enda dollar i bidrag. Det glömde du kanske.
13:55 Christian:Sverige borde hjälpa till och göra det intressantare för flyktingar i deras närområden så dom  slipper bli utnyttjade av flyktingsmugglare och riskerar att råka ut för såna här olyckor. Som det är nu är skillnaden för stor och risken är värd det för att ta sig till Sverige. Om det istället fanns likvärdig hjälp i närområdena hade problemet försvunnit.
13:56 Björn:2012 tog USA emot ca 73,000 flyktingar och ca 21,000 fick slutligen asyl, bara som jämförelse med Sverige. USA har drygt 300 miljoner invånare och enormt stor landyta.
13:57 Kent:Jag är ingen självutnämnd expert och ingen SDare men detta till trots kan man ha en annan åsikt än du Fredrik. Invandringen till Sverige har och kommer att få förödande konsekvenser för vår välfärd. För att inse detta behöver man inte vara någon expert. Enkel matematik räcker för att förstå att om flera miljarder används till bidrag för invandring andra välfärdssektorer i vårt samhälle tvingas till mindre anslag.
13:57 David:Nej. Det innebär för stora kostnader och en sådan åtgärd kan förstöra det välstånd i Europa som byggts upp under efterkrigstiden  Det kommer leda till social oro och eventuell kollaps i Europa.  Bättre är att arbeta för demokrati, yttrandefrihet, ej stödja diktaturer, ej suga ut fattiga länder på deras naturtillgångar, rent vatten, komma överrens om vad som är en rimlig lägsta-nivå i välstånd (bekämpa fattidom). Samt fördela det välstånd som finns på ett intelligent sätt. Sluta sälja vapen till kreti och pleti. De starka, de rika, de mäktiga måste komma överrens om vilken värld vi skall arbeta emot. Antingen så forstätter vi på den krigiska vägen; kampen om resurserna och låta den starkes rätt gå före rätt eller så väljer vi en annan väg.  Tyvärr är detta en utopi eftersom alla-såväl rika som fattiga alltid vill ha det bättre. Egoismen hos de rika saknar gränser och de fattiga drömmer om att leva i denna rikedom.  Varför kan inte t ex afrikanerna stanna i afrika? De har en hel kontinent att vara på. Varför skall alla bo i Europa?  Nej, jag är inte rasist, men jag är realist.
14:02 Stefan:Förmodligen skulle ingen prövning kunna ske på ambassaden utan man skulle kunna gå in på vilken ambassad som helst och plocka ut ett asylvisa. Kanske t.o.m. utan leg. Sen var det bara att åka genom Europa till Sverige. Känns inte helt genomtänkt.
14:04 Marika:Ja, det måste gå att ta sig till Sverige på lagliga vägar. Rätten att söka asyl är en mänsklig rättighet som vi måste värna.
14:05 Oscar:Sinnessjukt att EU ska ta hand om alla när varken majoriteten eller resurser räcker till. Övriga världen bör hjälpa till Kina, Qatar, Indien osv.
14:06 Carina Stensson:Tack för alla inlägg i dagens diskussion! Vi återkommer med fler nyhetsaktuella ämnen i läsardebatten. Följ oss gärna även på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
