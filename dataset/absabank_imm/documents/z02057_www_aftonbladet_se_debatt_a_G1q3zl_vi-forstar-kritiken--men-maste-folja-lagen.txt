Vi förstår kritiken – men måste följa lagen.
REPLIK. Vi förstår att våra beslut kan framstå som stelbenta och hårda för den enskilde. Men lagen ska skydda personer från att utnyttjas på den svenska arbetsmarknaden.
Arbetstagaren ska ha rätt till en skälig lön att försörja sig på, försäkringar och semesterersättning. Det krävs inte att arbetsgivaren har tecknat kollektivavtal, men villkoren ska vara kollektivavtalsenliga.
uppmärksammade den 23 mars 2018 Lulzim Elsahins ärende. Den 14 november i fjol fick han avslag av Migrationsverket, mot bakgrund av att hans arbetsgivare inte betalat ut semesterersättning. Vid tiden för vårt beslut skulle samtliga lagstadgade krav vara uppfyllda månad för månad.
Migrationsverket hade därmed inget utrymme att göra någon annan bedömning. Vi som myndighet kan bara utgå från det som politikerna beslutar och från praxis från domstolarna.
Den 13 december 2017 meddelades dock två domar i kammarrätten, vars domar är vägledande för hur lagen ska tolkas. Domarnas innebörd var att det ska göras en helhetsbedömning och att mindre misstag som rättas eller kompenseras av arbetsgivaren inte ska leda till avslag.
När förvaltningsrätten avslog Elsahins överklagade beslut hade kammarrättens nya domar vägts in. Hur förvaltningsrätten har resonerat framgår i en tidigare artikel i .
Migrationsverket tar efter kammarrättens domar hänsyn till den nya praxis som öppnar upp för individuella helhetsbedömningar. Samtidigt ska Migrationsverket även i fortsättningen undersöka att de som kommer till Sverige och arbetar inte utnyttjas på den svenska arbetsmarknaden.
Per Ek, presschef på Migrationsverket.
Häng med i debatten och kommentera artikeln – gilla  Debatt på Facebook.
