Alla partier ska  behandlas lika.
Företrädare för Rädda Barnens Ungdomsförbund skriver tillsammans med två elever att Sverigedemokraternas ungdomsförbund ”förgiftar klimatet” genom de skolbesök vi gör och att vi därför borde förbjudas att genomföra skolbesök.
Det vittnar om en sorglig och intolerant syn på den yttrandefrihet vi gemensamt borde hålla högt, oavsett vilket parti man sympatiserar med.
Det är beklagligt att intoleransen mot andras rätt att uttrycka sina åsikter nu blivit så stark att den torgförs av Rädda Barnens ungdomsförbund, en organisation som kallar sig partipolitiskt obunden och som påstår sig kämpa för att ungas åsikter ska tas på allvar.
Gäller det inte också den stora grupp ungdomar som sympatiserar med SDU?Vi anser att det är självklart att alla ungdomsförbund ska behandlas lika under den valrörelse som nu är igång.
Med vilken rätt ska vi stängas ute från skolor eller se våra företrädare bli sparkade från lärartjänster, samtidigt som andra ungdomsförbund aldrig skulle behöva tolerera något liknande?Självklart har alla elever rätt att känna sig trygga i skolan. Den tryggheten gäller även elever som sympatiserar med oss.
Vilken signal sänder ni till dessa elever med ert hätska och avhumaniserande språkbruk om att vi ”förgiftar” tillvaron?.
I förra skolvalet fick vi 13% av rösterna och inför höstens skolval är vårt mål att bli största parti. Vår politik går hem hos allt fler människor, både i skolan och i samhället i stort.
Skolan ska givetvis se till att spegla samhället i den mån det är möjligt, och där ingår således att våra åsikter tillåts spridas precis som alla andra partiers.
Att som artikelförfattarna grötmyndigt uttala sig om trygghet, skolans sociala klimat och demokrati är bara ett genomskinligt försök att dölja vad det egentligen handlar om: vänsterungdomar som vill tysta en för många människor välkommen debatt om den destruktiva massinvandringen.Lyckligtvis har Skolverket varit tydliga med att skolans demokratiuppdrag är viktigt och att alla partier ska behandlas lika. Det innebär att vi under de kommande sex månaderna kommer att kunna besöka otaliga skolor över hela landet.
Då ges vi också möjlighet att presentera vår politik och våra företrädare direkt till elever. Vi är självklart beredda att ta en saklig debatt med våra politiska motståndare och sedan låta eleverna bedöma vem som har bäst argument. Vi är övertygade om att elever föredrar öppen och rättvis debatt istället för Rädda Barnens ungdomsförbunds politiska taktik att tillskriva oss åsikter som vi inte har, kasta falska och extrema skällsord på oss, och att därefter kräva att vi totalförbjuds från skolorna. Det är inget annat än ett haveri.
Låt oss istället föra en saklig debatt. Vi vill – vill ni?.
Gustav KasselstrandAnton Stigermark.
FAKTA.
REN.
