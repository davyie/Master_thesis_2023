Hatar ni alla invandrare eller bara probleminvandrare?
För 30 år sedan kom min familj till Sverige. Mitt äldsta syskon är civilekonom och egenföretagare och mitt yngsta syskon studerar till läkare. Jag - som till skillnad från mina syskon är född i Sverige - planerar att studera till jurist inom några år.
Ingen av oss syskon talar arabiska eftersom våra föräldrar alltid har tyckt att det är viktigt att vi fokuserar på det svenska språket, att vi är uppfostrade med svenska värderingar och att vi anpassar oss till den svenska kulturen.
Vår familj är helt enkelt som precis vilken svensk familj som helst. Till och med vänner brukar skämta om att vår familj är definitionen av en riktig Svenssonfamilj. Det enda som skiljer oss från andra svenskar är ju att vi ser utländska ut.
Till mina frågor:.
Är det sådana här invandrare ni hatar och vill få ut ur Sverige eller är det probleminvandrare som inte anpassar sig till den svenska kulturen? Ser ni sådana här människor som svenskar eller kommer de alltid att vara invandrare i era ögon - oavsett hur mycket de anpassar sig?.
