Expressen: Sjukministern har tappat kontrollen.
Det är inte bara Migrationsverket, polisen, rättsväsendet, skolan, infrastrukturen, bostadsmarknaden och försvaret som håller på att braka samman fullständigt. Nu hotar även en kollaps inom sjukförsäkringssystemet.
När pengarna är slut i sjukförsäkringssystemet kommer det inte spela någon roll huruvida patienter blir utförsäkrade eller inte; de kommer inte få någon ersättning oavsett. Alliansens åtgärder med rehabiliteringar dömdes ut fullständigt av riksrevisionen, men den nya regeringen verkar inte ha några förslag på lösningar överhuvudtaget.
De enorma kostnadsökningarna för migrationen och sjukförsäkringarna har full potential att sänka statens budgetutrymmen på egen hand. När den bortre gränsen på sjukförsäkringen är borttagen (den så kallade stupstocken) finns det inte längre någon gräns för kostnadsökningarna. Det är ungefär på samma sätt som med invandringen; utan några gränskontroller kan det i princip invandra hur mycket folk som helst som ska ha del av välfärden. Nu kan folk bli kvar i princip hur länge som helst i systemet, vilket hotar dess överlevnad.
Den nuvarande regeringen är en av de mest inkompetenta vi har haft i Sverige under efterkrigstiden. Att börja skära i välfärdssystemen är närmast en dödssynd bland socialdemokratiska väljare. Göran Persson kunde göra det eftersom det var kristider under 90-talet, och Persson styrde Sverige med järnhand. Löfven saknar alla förutsättningar för att kunna hantera den nuvarande krisen (såväl intellektuellt som politiskt), och om sossarna börjar dra ner i välfärden (vilket knappast var ett vallöfte) kommer de förmodligen börja backa ordentligt i opinionen.
Fler och fler kommer nog börja undra hur Sverige har råd med att ösa miljarder över invandrare medan välfärdssystemen fortsatt blir underfinansierade. Kommer regeringen klara av att minska kostnaderna för sjukförsäkringen? Hur ska sjukskrivna fortare kunna komma tillbaka till arbetet? Hur kommer Löfven agera för att minska antalet sjukskrivna?.
