Har Reinfeldt råd med fler skandaler?
Mats Odell som själv är delägare i ett privat vårdbolag vill avskaffa stopplagen och låta sin egen firma, och givetvis andras, tjäna pengar på människors sjukdomar. Vem är förvånad förutom Mona Sahlin?.
Men visst har Mona Sahlin rätt i att det är ett svek mot väljarna. Fredrik Reinfeldt var ju den bästa sossen i valrörelsen och gav sken av att inget skulle förändras i välfärden.
Men vad som görs och sägs i en valrörelse är en sak. Nu sitter ju alliansen vid makten i fyra långa år. Men än är inte sista ordet sagt. Vad Mats Odell vill är en sak, vad Fredrik Reinfedlt bestämmer är en annan. Frågan är om statsministern har råd med några fler skandaler som inbegriper giriga ministrar.
Sedan finns det också en annan sida av myntet. Det är att socialdemokratins stopplag är något av ett luftslott. Dessa starka ord från socialdemokraterna om att vägra privatisering av vården är inte riktigt sanna. Det är mycket i sjukvården som privatiserats under Göran Persson ledning.
De landsting som till exempel fick pengar av kommunakuten för några år sedan fick lova att privatisera flera verksamheter för att få del av stödet. Det finns med andra ord inga privatiseringsmotståndare med rena händer.
Lotta Gröning.
