EU måste respektera större olikheter.
Över hela kontinenten har politiska partier som är emot EU haft stora framgångar de senaste åren – i lokala, nationella och europeiska val. Vi måste bemöta detta genom att göra EU mer demokratiskt och med långt bättre förutsättningar för att bidra till att leverera den tillväxt och de jobb som medborgarna förväntar sig. Det skriver den brittiske utrikesministern Philip Hammond.
Alltför ofta har EU utövat makt på områden där beslutsfattande skulle kunna göras på nationell, regional eller lokal regeringsnivå.
Det här är en argumenterande text med syfte att påverka. Åsikterna som uttrycks är skribentens egna.
Sedan Storbritannien gick med har EU förändrats bortom all igenkännlighet. Järnridåns fall ledde till att EU utökades och 16 nya länder blev medlemmar. Euron skapades och EU-regler reglerar nu våra angelägenheter på ett jättelikt område som sträcker sig från miljö till sociala frågor. Det är ingen tvekan om att EU-medlemskapet har fört med sig tydliga fördelar till Storbritannien på några områden. Men på andra områden har det lett till förlusten av nationell suveränitet och en ökning av den byråkratiska bördan för företag vilket har resulterat i att det brittiska folkets samtycke till medlemskap har tunnats ut.
**Så vad är det den brittiska **regeringen vill med dessa förhandlingar? För att återställa det brittiska folkets förtroende för EU behöver vi samarbeta med våra europeiska partners för att komma överens om ett paket med åtgärder som säkerställer att EU är rustat för 2000-talet, reformer som är till nytta inte bara för Storbritannien utan för alla medlemsländer.
• För det första, när det gäller jobben och tillväxten är den obekväma sanningen att EU:s tillväxttakt är mycket lägre än vad som krävs för att minska arbetslösheten till acceptabla nivåer och den utmanas inte bara av Asien utan även av USA. Om vi ska kunna bevara den europeiska levnadsstandarden måste vi göra det möjligt för våra företag att konkurrera effektivare runt om i världen genom att förbättra den gemensamma marknaden, särskilt för tjänster, energi samt det digitala området. Vi måste vara öppna för världshandeln och slutföra handelsavtal med USA, Japan och andra utvecklade ekonomier såväl som de snabbt växande ekonomierna i Asien och Sydamerika. Och vi måste skapa ett regelverk som stödjer, inte hindrar, företag att skapa den tillväxt och de jobb vi behöver.
• För det andra eftersträvar vi reformer som låter de länder som vill integrera ytterligare att göra detta medan intressena för de som inte vill ha ytterligare integration respekteras. Detta gäller tydligast för eurozonen där Storbritannien inte strävar efter att förhindra ytterligare integration  – utan faktiskt stöder detta – men det behövs garantier för att intressena hos dem som står utanför eurozonen skyddas. Detta koncept med ett Europa med två pelare, med ett klart definierat förhållande mellan euroländer och icke-euroländer inom en gemensam marknad som delar samma institutioner som grundar sig på ett existerande system med Schengensamarbetet och bankunionen och som är bra för alla. Det låter integrationen på euroområdet gå framåt och respekterar intressena hos icke-euroländer. Och det medger att medan idén om ett djupare samarbete tilltalar en del medlemsländer så är det inte rätt för alla.
• För det tredje tycker vi att alla nationella parlament måste ha mer att säga till om, både när det gäller att koppla samman medborgarna med beslut som fattas av EU och när det rör genomförandet av subsidiaritetsprincipen – idén att alla beslut ska fattas så nära som möjligt till de medborgare som påverkas av dem.
Skräddarsydda kurser i ämnen som intresserar och engagerar både kropp och själ.
Alltför ofta har EU utövat makt på områden där beslutsfattande skulle kunna göras på nationell, regional eller lokal regeringsnivå utan att inkräkta på verksamheten på den inre marknaden eller ett effektivt fungerande EU. Vi vill stärka de nationella parlamentens roll, till exempel genom att tillåta grupperingar av dem att hindra regler i framtiden. EU måste respektera de nivåer av regeringsmakten som är närmast och har störst ansvar för europeiska medborgare. Vi instämmer med den nederländska regeringen: "Europa där det är nödvändigt, nationellt där det är möjligt.".
• För det fjärde, vi accepterar att fri rörlighet för människor för arbete är en av EU:s fyra grundläggande friheter och dessa förhandlingar är inte ute efter att inte inskränka denna frihet, men vi vill skydda Storbritanniens välfärdssystem från att utnyttjas och minska sporrarna som uppmuntrar arbetare med högre yrkesutbildning att resa till Storbritannien för arbeten för okvalificerade arbeten. Detta underminerar ekonomisk tillväxt i länderna de reser till och tron på rättvisan i fri rörlighet i länderna de reser till. Vi måste även utveckla de andra friheterna, särskilt friheten i rörlighet av tjänster och kapital, för att försäkra att det inte enbart är fri rörlighet av människor som bidrar till konvergensen av levnadsstandard över hela EU.
Vi närmar oss dessa reformer positivt och engagerat, vi lyssnar på våra partners och har för avsikt att komma överens om reformer som hjälper alla medlemsländer att växa under 2000-talet.
Vi kommer att förhandla fram ett paket av reformer och sedan kommer vi att fråga det brittiska folket om deras åsikt i en direkt "in eller ut"-folkomröstning innan slutet av 2017, tidigare om vi kan.
Insatserna är höga: Storbritannien är en stor och öppen ekonomi med en lång historia och en betydelsefull roll i världen vilket kan bidra betydande till enormt till Europas framgångar. Om vi kan lösa de frågor som bekymrat det brittiska folket så mycket och åstadkomma ett "Ja" i folkomröstningen kommer vi att lösa frågan om Storbritanniens plats i Europa och göra det möjligt för Storbritannien ha en fullständigt engagerad roll i ett mer konkurrenskraftigt, framgångsrikt, utåtriktat och tillitsfullt EU i framtiden.Det är ett resultat som verkligen kommer att vara i det bästa intresset för européer på båda sidorna av den Engelska Kanalen.
Philip Hammond.
Storbritanniens utrikesminister.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
