Vi kan inte lämna syrierna åt sitt öde.
Krisen i Syrien toppar nyhetsagendan, dominerar politiska och diplomatiska diskussioner samt presenteras i debattprogram. Syriens politik är överallt – men folket är inte.
Jag reste nyligen till Damaskus, där situationen konstant förvärras. Ljudet av granatkastareld är konstant, det tar aldrig slut. Hela förorter beskjuts ut urskillningslöst och städer är ockuperade. Människor och samhällen som levt tillsammans i generationer vänder sig emot varandra.
Människor är rädda. Deras liv står på spel samtidigt som strider, brutalitet och kränkningar av mänskliga rättigheter fortsätter runt dem. De vet inte vad framtiden för med sig. En mor, Jameelah, berättade att hennes barn vaknar upp skrikandes och frågar om någon kommer för att skada dem. Miljoner lever i brist på mat, vatten och elektricitet. Samhällen kan inte längre bära sitt ansvar. Fler än två miljoner har redan flytt landet.
Den ekonomiska kollapsen leder till att människor inte har råd med mat till sina familjer och därmed står inför ett omöjligt val: att stanna eller gå.
De måste väga rädslan för död, skador och sjukdomar, brist på läkare och sjukvård samt skyhöga priser på basvaror mot en okänd framtid som hemlös eller flykting. Barnens utbildning, deras jobb, vård för kroniska sjukdomar som diabetes eller njurdialys – borta, möjligtvis för alltid. Även de bästa ansträngningarna av humanitär hjälp kan inte möta dessa behov.
De 1000 hjälparbetare som jobbar för FN i Syrien samt partners som jobbar med icke-statliga organisationer och samhällsorganisationer som hjälper de som behöver det mest, vet att vi inte gör tillräckligt. Flera områden i landet ligger utom vårt räckhåll, antingen för att det är för farligt att resa dit eller för att våra hjälpkonvojer inte får åka igenom de dussintals kontrollstationerna som bemannas av olika beväpnade grupper. Vi hör rapporter om att matförrådet på vissa orter är farligt små, men det finns inget vi kan göra. Ytterligare 3500 FN-arbetare jobbar med de palestinska flyktingarna, vars läger och samhällen blivit måltavlor.
Samtidigt som arbetet för att finna en politisk lösning fortsätter, måste vi minnas att bakom allt tal om en humanitär katastrof, bakom alla siffror, är det människorna som betyder något. Bilderna vi ser kan vara så hemska och intensiva att vi stänger ut dem. Det är svårt för oss att se, men det är vardag för syrierna. Det jag såg och hörde i Syrien fick mig att inse de massiva mänskliga kostnaderna krisen för med sig. FN:s säkerhetsråd är fortsättningsvis oense om hur en politisk lösning skall hittas, under tiden måste vi jobba tillsammans och stärka vår humanitära respons.
Jag ber säkerhetsrådets medlemmar att, än en gång, samarbeta för att ge oss full humanitär tillgång så att vi kan nå människor i de värst drabbade områdena, skydda civilbefolkningen, sjukvårdsanstalter och humanitära arbetare. Jag ber alla länder att gräva djupare i fickorna för att hitta de resurser vi behöver för att fortsätta arbeta.
Många syrier, speciellt kvinnor, sade att vi har lämnat syrierna till sitt egna öde, att vi går vidare på andra sidan vägen. Jag är fast besluten i att jobba tillsammans och bevisa att de har fel. Vi måste visa syrierna att de inte är ensamma, att vi inte övergivit dem, att världen bryr sig.
Valérie Amos,.
FN:s biträdande generalsekreterare för humanitära frågor.
