Academedia: Enkät till eleverna höjer kvaliteten.
Academedia låter inte eleverna sätta lärarnas löner. Däremot följer vi upp hur elever upplever sin lärares undervisning, som ett sätt att höja kvaliteten. Det skriver företrädare för Academedia i en replik till tre kritiska lärare.
På SvD Debatt 14/8 kräver tre lärare på AcadeMedia "att Academedia omvärderar sitt beslut att införa den lönepåverkande elevenkäten höstterminen 2015". Kravet bygger dock på en missuppfattning. Vi har aldrig beslutat att införa någon elevenkät som ska ha inflytande över lärarnas löner.
Det här är en argumenterande text med syfte att påverka. Åsikterna som uttrycks är skribentens egna.
Lärarnas löner sätts av närmaste chef, oftast rektor. Lönesättningen grundar sig på en mängd olika faktorer, många saker ska vägas samman. En bra lärare, som lyckas med sina elever, ska premieras.
**Att följa upp hur elever upplever **sin lärares undervisning ur olika aspekter är en viktig del i att utveckla undervisningen. En skolhuvudman ska enligt skollagen kontinuerligt planera, följa upp och utveckla utbildningen. I läroplanen står det också tydligt reglerat vad en lärare ska göra och det är huvudmannens skyldighet att följa upp att så sker. Det står också att elevperspektivet ska vara med.
Det är precis det Academedia gör. Vi ser det som ett sätt att skapa fler underlag för att ge läraren återkoppling på sin undervisning, något vi vet att svenska lärare får i rätt liten utsträckning.
Det här handlar alltså om att höja kvaliteten genom att utveckla undervisningen i varje klassrum. För att göra det är det viktigt att veta vad olika intressenter tycker. Eleverna är, och måste vara, en viktig grupp här och vi har stor tilltro till att majoriteten av dem hanterar detta klokt. Samtidigt vet vi också att elever kan göra osakliga värderingar av undervisningen av en mängd olika skäl, men medvetenheten om det gör det också möjligt för oss att kompensera för det.
Här kommer lärarnas, rektorernas, och kvalitetsansvarigas profession in, det är deras uppdrag att göra rätt analyser av all uppföljning som görs.
Skräddarsydda kurser i ämnen som intresserar och engagerar både kropp och själ.
**Vad är det då vi har fattat **för beslut? Academedia har beslutat att:.
Vi höjer alltså ambitionsnivån när det gäller uppföljning och utveckling av undervisningen. Många av gymnasieskolorna inom Academedia har genomfört elevenkäter i flera år, och vi vet att de fungerar. Nu kommer fler skolor inom koncernen att göra motsvarande – som en konsekvens av vårt krav på att alla på något sätt ska följa upp undervisningens kvalitet. Det betyder att en elev som börjar på en av Academedias grund- eller gymnasieskolor alltid kan utgå från att skolan har ett systematiskt kvalitets- och utvecklingsarbete där utvärdering av undervisningen är en central del.
De enkätfrågor som ställs till eleverna utgår i princip från lärarens uppdrag som det formuleras i läroplanen. Frågorna varierar något mellan olika verksamheter eftersom de som haft dessa enkäter i flera år vill kunna jämföra svaren bakåt i tiden. De frågor som den publicerade debattartikeln bygger på, bör vara dessa, som ställs på Academedias teoretiska gymnasieskolor:.
Vi tycker svaren på dessa frågor är viktiga. Sverige har en skolkris och vi vet att en av de viktigaste nycklarna för att vända resultaten är att utveckla undervisningen och därmed få allt fler elever att nå målen. Det tror vi är helt rätt väg att gå.
Ingela Gullberg.
kvalitetschef Academedia.
Martin Sandgren.
vice vd Academedia och chef för Academedias gymnasieskolor.
Lise-Lotte Oldmark.
HR-direktör Academedia.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
