Vänsterledaren når inte över rampen.
Nu har det hänt igen! Lars Ohly fick sämst betyg av alla i partiledardebatten. Det är inte första gången. Han har alltid fått sämst betyg, ända sedan han tillträdde som partiledare för vänstern. Det måste vara knäckande. Själv säger Ohly att han inte är bekymrad.
– Sticker man ut väcker man både sympati och antipati.
Men det är inte så enkelt som Lars Ohly vill göra gällande. Vänsterledaren når inte över rampen. Det krävs mer för att blidka väljarna och framför allt konkurrera ut självlysande politiker som Göran Persson och Fredrik Reinfeldt. Det är några faktorer som Ohly måste jobba med. Det första är självförtroendet och trovärdigheten. Det är mycket gammal retorik och lite nya tankar. Varför inte göra som folkpartiledaren och ta hjälp av en stylist som kan lyfta fram personligheten. Efter Gudryn Schymans utstrålning och röda klackar behövs det något extra. Det räcker inte med ett klämkäckt utrop att han gillar Djurgården. Kanske har ni läsare några bra råd till Lars Ohly. Mejla dem till oss på [email protected].
Lotta Gröning.
