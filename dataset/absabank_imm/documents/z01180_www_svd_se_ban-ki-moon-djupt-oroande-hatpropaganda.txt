Ban Ki-moon: Djupt oroande hatpropaganda.
Det är dags för det internationella samfundet att utveckla en global respons inför flödet av emigranter.Jag är djupt oroad över ledare som utnyttjar deras lidande för att ge bränsle åt främlingshat och spy ut hatpropaganda, skriver FN:s generalsekreterare Ban Ki-moon.
"Vi tycker inte om att växa upp i en värld med krig. Det är dumt, och till och med de som vinner lider i slutändan.".
Det här är en argumenterande text med syfte att påverka. Åsikterna som uttrycks är skribentens egna.
Detta starka uttalande, mer rakt på sak och tydligare än många andra jag hört på möten med nationella ledare, kom från en auktoritativ källa: barn som överlevt konflikt, fattigdom, nöd och till och med människohandlares händer.
Orden var en del av en dikt barnen framförde på Sant’Egidios Tenda di Abramo-center i Rom; ett av de flera flyktingläger jag besökt under de senaste veckorna runtom i Europa för att visa solidaritet och bygga vidare på många tidigare möten med familjer bosatta i flyktingläger i Libanon, Jordanien, Turkiet och andra mottagarländer.
Jag mindes hur jag i samma ålder tvingades fly från mitt hem under Koreakriget.
Familjerna hade förlorat sina hem, men jag kände mig hemma tillsammans med dem. Jag satt tillsammans med en liten grupp av människor från Mellanöstern och Afrika och lyssnade noga då jag fick syn på en pojke. "Hur gammal är du?" frågade jag. "Sex", svarade han stolt.
**Jag mindes hur jag **i samma ålder tvingades fly från mitt hem under Koreakriget. Även om jag aldrig tvingades fly lika långt bort som de, och besparades många umbäranden som gett dem bestående ärr, minns jag förvirringen och skräcken vi upplevde då vi lämnade vår by medan bomberna föll.
Skräddarsydda kurser i ämnen som intresserar och engagerar både kropp och själ.
Jag kommer aldrig att glömma min farfars frenetiska letande efter något att äta medan vi gömde oss på en bergssluttning. Jag var för ung för att förstå termer som "kollektiv säkerhet", men då jag såg de multinationella trupperna som tjänade under FN:s flagg, visste jag att vi inte var ensamma. Och då FN försåg oss med livräddande förnödenheter, upplevde jag för första gången känslan av skyldighetatt ge något tillbaka till den värld som räddat mitt liv.
**Jag är inte speciell. **Alla de jag mötte vid Tenda di Abramo, Gabcikovos humanitära center i Slovakien eller Välkomst- och integrationscentret för migranter i Spanien, är angelägna att bidra till samhället. Människor som Alou Sanogo Badara, en tjugotvåårig student från Mali. Han flydde konflikten i sitt land, tog sig över 3 000 km av öken och sörjde vänner som dog på vägen. Ännu fler liv gick förlorade under båtresan, då han tillsammans med nästan hundra andra tog sig över Medelhavet i en liten båt. Nu, över en kulturernas klyfta i Italien, säger han: "Här har jag funnit kärlek och vänskap.".
En tvåbarnsmamma från Aghanistan, Sediqa Rahimi, säger sig se sig själv som en "fredsaktör". Medan hon ser på sina söner som leker glatt, minns hon traumat hemifrån. "Hur många barn i Afghanistan vaknade upp till ljudet av eldvapen och bomber?".
**Detta är den hårresande **vardagen för miljontals syrier som lidit alltför länge på grund av ett krig som alla parter och länder med inflytande akut måste arbeta för att avsluta. Liksom miljoner européer och andra som pusslade ihop spillrorna av sina liv efter det andra världskriget, vill de som anländer i dag ha vad alla människor vill ha: säkerhet, stabilitet och en bättre framtid för sina nära och kära.
**Jag är djupt oroad **över ledare som utnyttjar deras lidande för att ge bränsle åt främlingshat och spy ut hatpropaganda. Dessa aktioner splittrar samhällen, sår osäkerhetens frön och förråder de värden och mänskliga rättigheter på vilka den Europeiska unionen är baserad. Jag uppmanar europeiska och andra ledare att komma samman i en kollektiv respons som reflekterar dessa värden och respekterar de människors värdighet som flyr konflikter och fattigdom.
Att stänga gränser, kriminalisera och internera kommer inte att lösa några problem. I stället bör länder erbjuda tryggare och lagliga vägar för migranter och flyktingar, bättre vidarebosättningsmöjligheter, bättre lokala integrationsmöjligheter och större investeringar för kroniskt underfinansierade biståndsoperationer. Med kreativt tänkande kan vi skapa möjligheter för fler migranter och flyktingar, till exempel genom studiestipendier från den privata sektorn, humanitära visum eller sponsorer för diasporan.
En barmhärtig respons är även ett effektivt sätt att bekämpa smuggling och trafficking som frodas på desperata människors bekostnad.
De nuvarande åtgärderna är helt klart otillräckliga. Det är dags för det internationella samfundet att utveckla en global respons inför migrationsflödet. Jag arbetar för att samla länders stöd för en mer human och koordinerad respons. Framsteg skulle tjäna alla nationers intressen.
**Barnen jag mötte **på Tenda di Abramo-centret i Rom sjöng om hur de rest från olika kontinenter och avslutade sitt framträdande med ett meddelande till världen: "Vad spelar det för roll? Vi är alla en del av mänskligheten.".
Ban Ki-moon.
FN:s generalsekreterare.
Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
