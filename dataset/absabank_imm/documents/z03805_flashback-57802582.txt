Almedalen 2017 - fokus på samhällskontraktet?
Dagens Samhälle ordnade idag en lunchdiskussion mellan socialdemokraten Johan Westerholm, samhällskritiker och grundare av ledarsidorna.se samt Michaela Fletcher, moderat och kommunstyrelsens ordförande i Österåker.
Michaela Fletcher gjorde sig känd för att deklarera att hennes kommun på egen hand kommer att börja ålderstesta minderåriga asylsökande för att skilja barn från vuxna:.
Temat var: "Klarar kommunerna ansvaret för flyktingmottagandet, eller får vi se ett uppror underifrån?".
Debatten är på 20 minuter och sevärd:.
Till skillnad från de flesta andra seminarier som utmålat de svårigheter som vi står inför som närmast ett övergående problem "nu när vi tagit - tillfällig - kontroll" stack dessa två inte under stol med att vi bara ser början på. En fråga som diskuterades var undanträngningseffekterna i vård och omsorg samt hur kommunerna ska hantera situationen när kostnaderna för 2015 års rekordmigration (samt efterkommande anhöriginvandring) övergår från statlig till kommunal finansiering 2018. De problem vi har kommer med andra ord att växa och i mångt och mycket står vi utan svar på hur vi ska kunna hantera dem.
Det hela mynnade ut i en diskussion om vad Almedalen kommer att handla om nästa år och valåret 2018. Johan Westerholm trodde (hoppades) på att kommande år i Almedalen kommer att fokusera på samhällkontraktet. Vad kan vi förvänta oss att stat och kommun - givet den uppkomna situationen - kan stå för.
Diskussion.
1) Tror ni han kommer att få rätt - blir temat nästa år "Samhällskontraktet"?.
2) Hur skulle ett samhällskontrakt kunna se ut för medborgare respektera icke-medborgare - är en åtskillnad i rättigheter/skyldigheter nödvändig?.
3) Faror med en åtskillnad?.
4) Vilka partier kommer att bli först på plan med att driva detta?.
5) Var hamnar socialdemokratin?.
