Privatiseringar på gott och ont.
om skattebetalare tycker jag det är utmärkt att gamla monopol bryts upp och konkurrensutsätts. Likaså att statliga företag säljs ut. Stora delar av tidigare kommunal och statlig verksamhet utförs nu av privata aktörer med minst lika goda resultat som förr, och mycket billigare.
Det här är en argumenterande text med syfte att påverka. Åsikterna som uttrycks är skribentens egna.
Men allt som har gjorts är inte lyckat och allt passar heller inte för privatisering och jag tycket att privatiseringsivrarna i regeringen och kommunerna bör tänka sig för innan de går till handling.
•Den första regeln bör vara att aldrig privatisera naturliga monopol. Försäljningen av el- och fjärrvärmenäten i Stockholm till Fortum på 90-talet är ett avskräckande exempel; nu sitter ett privat företag och höjer obekymrat nätavgifterna. Som kund kan man inte byta leverantör. Låt oss slippa vidare utförsäljningar av alla typer av försörjningssystem där kunden inte har några reella val, som el, fjärrvärme, vatten.
•Regel nummer två bör vara att inte konkurrensutsätta verksamheter där detta ger felaktiga incitament. Ett exempel kan vara parkeringsövervakning, som kan fungera bra i tätorter med stora parkeringsproblem där övervakning verkligen behövs. Men i glesare områden leder det till att resultatavlönade p-övervakare åker ut och lappar bilar på söndagstomma skolgårdar där skjutsande föräldrar parkerar någon timma medan deras adepter tränar basket.
•En tredje regel bör vara att inte privatisera sådant som fungerar bra och där inget som helst folkligt krav på förändring finns. Ett exempel är bilprovningen, som hittills skötts bra av det statliga bolaget med bra tillgänglighet, juste bemötande och rimliga avgifter. Även här finns felaktiga incitament vid privatisering när samma verkstäder både besiktigar och reparerar.
Slutligen en synpunkt: de privata revisionsfirmorna gör mig fundersam; även här kan incitamenten leda fel. Firmorna ska kontrollera de företag som betalar deras räkningar. Hur oberoende blir man då? I de aktuella fallen Carnegie och HQ Bank blir man inte imponerad av revisorernas insatser. Jag har också sett tveksamma fall i mindre företag i min närhet. Här skulle man kanske vända på steken och låta staten få en större roll. Ett sätt kan vara att en myndighet eller annat oberoende organ upphandlar revisionsuppdragen. Det skulle också sänka kostnaderna eftersom företagen idag – underligt nog – sällan eller aldrig konkurrensutsätter revisionen.
Skräddarsydda kurser i ämnen som intresserar och engagerar både kropp och själ.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
