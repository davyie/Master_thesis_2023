De asylsökande måste kunna jobba i Sverige.
Att flyktingar som sökt asyl i Sverige kommer in på arbetsmarknaden är avgörande för integrationen. I den politiska debatten lyfts det ofta fram att det tar mycket lång tid för asylsökande att komma dit.
Finansminister Magdalena Andersson (S) sa följande i en intervju i DN:.
”Det finns anledning för oss socialdemokrater att vara självkritiska. Vi skulle tidigare ha varit tydliga med att vi inte kan ha ett större mottagande än vad samhället klarar av att ta emot.”.
Är finansministern omedveten om de hinder, som svenska myndigheter skapar, vilka motverkar integrationen på arbetsmarknaden? Det finns anledning att vara självkritisk, men utan åtgärder riskerar självkritiken att bli ett tomt slag i luften.
Den som ansökt om asyl ska i första hand försörja sig själv genom att leva på besparingar eller genom att arbeta. För att ha rätt att arbeta under asylprocessen behöver den asylsökande undantas från skyldigheten att ha arbetstillstånd (AT-UND).
För att få AT-UND måste den asylsökande lämna in godtagbara identitetshandlingar eller på annat sätt medverka till att klarlägga sin identitet. Asylsökande som inte undantagits från skyldigheten att ha arbetstillstånd kan inte överklaga Migrationsverkets ställningstagande.
Det finns asylsökande som funnit arbetsgivare som önskar anställa dem men eftersom de saknar AT-UND kan de inte anställas.
Det finns fler hinder för asylsökande som gör det svårt för dem att arbeta. De saknar svenska personnummer.
En asylsökande som funnit ett arbete måste ansöka om ett samordningsnummer hos Skatteverket. Skatteverket har genom en promemoria, ”Samordningsnummer till asylsökande”, föreslagit att Migrationsverket ska få ansöka om samordningsnummer för samtliga asylsökande.
Det är också svårt för asylsökande att öppna konto i en svensk bank vilket behövs eftersom lön normalt betalas via bank.
Skatteverket konstaterar i en rapport, ”En analys av samordningsnummer för beskattningsändamål”, stora brister i hanteringen av samordningsnummer. Skatteverket och övriga berörda myndigheter måste förbättra sina rutiner och beredas möjlighet att utbyta information, vilket i dag förhindras av sekretess.
Berörda myndigheter måste ha huvudansvaret för att genomföra kontroller och vidta åtgärder i de fall man upptäcker oegentligheter. Samtidigt är det nödvändigt att det blir lättare för asylsökande att kunna arbeta.
Hindren för asylsökande leder till följande:.
Regeringen bör omgående genomföra följande åtgärder:.
Det är orimligt att det svenska samhället skapar hinder för asylsökande att arbeta. Regeringen måste agera och undanröja de hinder som i dag försvårar integrationen på arbetsmarknaden!.
Rickard Klerfors, biståndsexpert Hjärta till hjärta, ansvarig för tidiga insatser för asylsökande.
Häng med i debatten och kommentera artikeln – följ  Debatt på Facebook.
