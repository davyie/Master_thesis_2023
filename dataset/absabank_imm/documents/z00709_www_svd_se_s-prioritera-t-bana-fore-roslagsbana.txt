S: Kostnaden för rustad Roslagsbana skenar.
Vi är i grunden positiva till en upprustning av Roslagsbanan, men det finns en gräns för hur mycket av skattebetalarnas pengar som kan läggas på den. Vi kräver att Alliansen redovisar hur de ska finansiera de 1,5 miljarder kronor i fördyringar – totalt närmare 10 miljarder – som Roslagsbanan kommer att kosta, skriver flera S-politiker gemensamt.
För nordost bör en tunnelbana vara angelägen, vid sidan av Roslagsbanan och bra busstrafik.
Det här är en argumenterande text med syfte att påverka. Åsikterna som uttrycks är skribentens egna.
I dag väntas landstingsmoderaterna fatta beslut om att skjuta till 1,5 miljarder ytterligare till renovering av Roslagsbanan. Pengar som landstinget inte har, och som därför kommer leda till att andra mer angelägna investeringar inte blir av. Moderaterna i landstinget slösar med stockholmarnas pengar. I stället för att överinvestera i en redan upprustad lokalbana borde pengarna användas där de gör verklig nytta för kollektivtrafiken och länets invånare.
Tunnelbanans utbyggnad, tvärbanans förlängning till Kista, öppnande av den befintliga t-banestationen i Kymlinge, nya uppgångar vid pendeltåget som möjliggör bostadsbyggande, superbussar mellan Haninge och Täby och en rad andra investeringar är viktigare än Roslagsbanan. Men detta riskeras när landstingsmoderaterna prioriterar fel och låter pengarna för Roslagsbanan rinna iväg.
Moderaterna har styrt Stockholms landsting och kollektivtrafiken i nästan tio år. De ekonomiska konsekvenserna av detta framträder nu tydligt. Dålig kostnadskontroll, uteblivna besked kring finansiering och felprioriteringar har skapat en situation där landstinget inte längre har råd att göra de trafikinvesteringar som den kraftigt växande Stockholmsregionen behöver.
**Spårväg City, **eller NK-expressen som den kallas i folkmun, är det tydligaste exemplet på detta. En pittoresk spårväg mitt i stan till glädje för en och annan turist, men knappast ett projekt som kan motiveras med samhällsnytta.
Tyvärr är Moderaterna på väg att göra om samma misstag igen, nu med Roslagsbanan. Vi är i grunden positiva till en upprustning av Roslagsbanan, men det finns en gräns för hur mycket av skattebetalarnas pengar som fortsatt kan läggas på den, med tanke på vilka andra angelägna investeringar det finns. För nordost bör en tunnelbana vara angelägen, vid sidan av Roslagsbanan och bra busstrafik.
Skräddarsydda kurser i ämnen som intresserar och engagerar både kropp och själ.
Upprustningen av Roslagsbanan blir nu ytterligare 1,5 miljarder dyrare än planerat – vilket gör att slutnotan landar på nära 10 miljarder. Pengar som i stället behövs för att:.
• Färdigställa tvärbanan till Kista som kommunerna redan varit med och finansierat, där broar och depåer nu står tomma i väntan på besked från landstinget.
• Ytterligare bygga ut kapaciteten och tunnelbanenätet med nya stationer.
• Öppna den redan befintliga stationen Kymlinge i Sundbyberg.
• Rusta upp och höja kapaciteten av Hässelbygrenen.
• Öppna fler uppgångar vid pendeltåg och tunnelbana.
• Öppna ett nytt resecentrum i Södertälje.
• Köra superbussar mellan Haninge till Täby/Kista.
**Läget är i dag **redan ansträngt. Enligt nyligen presenterade siffror saknas i själva verket hela 6 miljarder i landstingets investeringsbudget. Effekterna av moderata missgrepp står att läsa i klartext i det planeringsunderlag som landstingsdirektören tagit fram. "Den sammanlagda utgiften för alla angelägna investeringar är större än vad landstingets ekonomiska resurser medger." Utrymme saknas för ytterligare ambitionshöjningar eller för investeringar som har planerad driftsättning fram till 2020, menar landstingsdirektören. Landstingsmoderaternas gamla spårvagns- och lokalbanevisioner är tydliga och de drabbar skattebetalarna och resenärerna.
För att hantera situationen föreslår landstingsdirektören en rad åtgärder som ska minska investeringsbehovet. På trafiksidan är det sannolikt att byggstarten för tvärbanans Kistagren kommer att behöva skjutas upp ännu ett år om Moderaterna får bestämma. Bussnedskärningarna lär fortsätta och trots Moderaternas löften före valet om nya närsjukhus i Barkarby och Handen saknas det fortfarande besked. Viktiga infrastrukturinvesteringar för ökat bostadsbyggande och satsningar för snabbare arbetspendling kommer att utebli. Trots att trängseln är stor på såväl vägar som spår och trots att bostadsbristen håller på att bli ett akut tillväxthinder.
Stockholm är EU:s tolfte största stad och på väg mot topp tio. Tillväxten stärker vår arbetsmarknad och gör att vi kan utveckla den spetskompetens som krävs för att konkurrera globalt. Ett starkt Stockholms län ger också ett starkare Sverige. För att inte Stockholm ska drabbas av växtvärk krävs fler bostäder, investeringar i ny infrastruktur och smarta satsningar på hållbara trafiklösningar så att fler kan resa till arbete och studier. Landstingsmoderaterna får inte tillåtas vara en bromskloss för länets utveckling.
Vi kräver att Landstingsalliansen redovisar hur de ska finansiera de ytterligare 1,5 miljarder kronor i fördyringar – totalt närmare 10 miljarder – som Roslagsbanan kommer att kosta. Vi kräver också besked om vilka kommuner som inte får utbyggd kollektivtrafik på grund av detta. Roslagsbanan kan bli för kollektivtrafiken det som OPS-avtalet om.
Nya Karolinska Solna är för sjukvården; en för dyr gökunge som tränger ut andra angelägna satsningar.
Erika Ullberg (S).
finanslandstingsråd i opposition, Stockholms läns landsting.
Talla Alkurdi (S).
trafiklandstingsråd i opposition, Stockholms läns landsting.
Jonas Nygren (S).
kommunalråd i opposition, Sundbyberg.
Meeri Wasberg (S).
kommunstyrelsens ordförande, Haninge.
Anna Ljungdell (S).
kommunstyrelsens ordförande, Nynäshamn.
Mathias Bohman (S).
kommunstyrelsens ordförande, Upplands-Väsby.
Ebba Östlin (S).
kommunstyrelsens ordförande, Botkyrka.
Camilla Janson (S).
kommunstyrelsens ordförande, Upplands-Bro.
Boel Godner (S).
kommunstyrelsens ordförande, Södertälje.
Claes Thunblad (S).
kommunstyrelsens ordförande, Järfälla.
Ibrahim Khalifa (S).
kommunstyrelsens ordförande, Sigtuna.
Rättelse: I en tidigare version av texten stod att Stockholm är Europas tolfte största stad. Det är rättat till EU:s tolfte största stad.
Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
