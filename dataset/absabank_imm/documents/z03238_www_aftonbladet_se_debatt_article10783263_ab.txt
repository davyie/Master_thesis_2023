Anna Book ville själv berätta om aborten.
Hoppas det inte var du som bestämde hur förstasidan med Anna Books abort skulle se ut. Den var så osmaklig, att jag ångrade mig i snabbköpskön och lade tidningen tillbaks i stället. Hur tror ni att den stackars Anna mår efter detta? Att behöva göra abort är säkert tungt nog, och även något av det privataste! Har ni ingen empati alls? Hur cynisk får man bli?.
Jorma Halonen,.
en medmänniska från Gnosjö.
Svar: Jag håller med dig om att en genomförd abort är något mycket privat, en sorg som väldigt få vill prata om offentligt.
I fallet med Anna Book var det annorlunda. Hon valde själv att kommentera de rykten om abort som cirkulerade. Och efter att artikeln och löpsedeln publicerats ringde Anna till vår reporter Dan Panas och tackade för en balanserad och saklig artikel.
Ni främjar en form av vuxenmobbning.
Hur kan man stödja en sån person som Alexander Bard? Ni skriver mycket om ”birdinfluensan” som skapar mycket oro hos dina läsare. Men ni varnar inte för ”Bardinfluensen”, som är ett mycket större hot för oss människor.
Han nedvärderar andra människor och förlöjligar dem som visar någon form av svaghet. Ni har genom att stödja hans låt i en artikel främjat en form av ”vuxenmobbning” som är helt förkastlig. Ert försvar är säkert att man måste skilja på sak och person. Men i hans fall kan man inte göra det. Hans sätt att tänka liknar väldigt mycket det en stor tysk ledare stod för.
Gösta Ahlin.
Svar:  har inte stött Alexander Bard i rapporteringen från Melodifestivalen.
Däremot har våra nöjesreportrar rapporterat om tävlingen där hans grupp deltar. Och Markus Larsson har recenserat BWO:s tävlingslåt, precis som han recenserat alla andra bidrag. Du kan väl inte mena att tv borde diska Bards grupp från att vara med i Melodifestivalen på andra grunder än musikaliska? Och att  skulle tiga ihjäl den låt som vann i förra lördagens tävling?.
Hur vet ni att tipset stämmer?.
Jag har?några frågor?till er angående stämning av tidningar.Man läser ofta att kändisar stämmer  och Expressen för felaktiga nyheter. Hur vet ni att de nyheter ni får tips om verkligen stämmer? Får man stämma på vilket belopp som helst? Man läser ju om enorma summor ibland.
Linda.
Svar: Allt som står i  är jag som ansvarig utgivare ansvarig för. Människor kan tipsa oss om både det ena och det andra men det är mina journalister som ska kolla uppgifterna och slutligen avgör jag om det ska publiceras eller inte.
Om någon känner sig kränkt av  står det den personen fritt att lämna in en stämningsansökan till tingsrätten. I ansökan ska man redogöra för varför man stämmer. Ofta framför man dessutom krav om skadestånd. Sen är det en åklagare som avgör om det finns skälig grund till att väcka åtal mot tidningen. Finns inte det läggs alltihopa ner.
Man får naturligtvis kräva skadestånd på hur stora summor som helst. Men i Sverige är de skadestånd som betalas ut generellt låga jämfört med till exempel USA.
