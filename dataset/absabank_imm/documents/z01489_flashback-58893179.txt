Expressenkrönikören Noa Bachner vill kvotera in invandrare i fotbollslandslaget.
I en ytterst förvirrad krönika utgjuter sig Expressens Noa Bachner om bristen på mångfald i det svenska fotbollslandslaget. Krönikan behandlar inledningsvis läget i det svenska fotbollslandslaget på ett okontroversiellt sätt men spårar sedan fullständigt ur och övergår till en mångkulturell pamflett med en rejäl dos av vita skuldkänslor.
Bachner hävdar först att medelmåttan Carlos Strandberg (en svart spelare som tydligen tofflat in några mål i den kvalitetsmässigt tvivelaktiga serien Allsvenskan) bör tas med i truppen mot Frankrike. Varför man skulle vilja ta med en helt orutinerad spelare i A-landslaget som huserar i Allsvenskan ter sig märkligt. Dessutom har Bachner inga problem med Strandbergs ofta vidriga uppträdande som bland annat inkluderar ett strypgrepp (!) på en medspelare i AIK.
Vidare skriver Bachner att:.
"En annan sak som framträder allt tydligare är bristen på mångfald i den här truppen. Väldigt få procent av spelarna har utländsk bakgrund eller påbrå, något som inte är representativt för den pool av elitspelare som Sverige förfogar över, och något som borde oroa svenska fotbollsförbundet : problemsökningen är deras att göra.
Det är av yttersta vikt att det svenska landslaget går att identifiera sig med. Då måste det spegla det land det representerar.".
Vad exakt menar han med "att identifiera sig med"? Och varför skulle det vara önskvärt med en viss procent utländska spelare? Vad har detta att göra med kvaliteten på ett fotbollslag? Borde vi alltså kvotera in spelare i landslaget baserat på hudfärg?.
