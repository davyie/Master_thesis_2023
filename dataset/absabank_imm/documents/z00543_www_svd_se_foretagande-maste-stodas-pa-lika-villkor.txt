Företagande måste
stödas på lika villkor.
Det finns tydliga skillnader hos företagsfrämjare i synen på företagande kvinnor och företagande män. Det finns också tydliga skillnader vid en bedömning av kvinnor och män som söker stöd eller finansiering. Det visar en färsk studie från Luleå tekniska universitet, skriver Nätverket för företagande på lika villkor.
Merparten av de direkta finansiella stöd till företag som Tillväxtverket fördelar går till företag som drivs av män.Gunilla Nordlöf, Charlotte Brogren, Leif Denneberg, Chris Heister, Göran Lundwall, Anna Pettersson, Christina Mattisson, Christina Franzén, Pär Lärkeryd och Johan Wiklund.
Det här är en argumenterande text med syfte att påverka. Åsikterna som uttrycks är skribentens egna.
En ny studie, "Under ytan", från Luleå tekniska universitet visar att traditionella värderingar fortfarande präglar företagsfrämjandet. Män som söker stöd eller finansiering uppfattas redan från början som entreprenörer, företagare och innovatörer medan kvinnor inte ges samma professionella identitet. Företagande män beskrivs som aktiva och företagande kvinnor beskrivs som passiva.
Enligt studien finns det ingen skillnad i hur kvinnor och män själva beskriver sin entreprenöriella potential i sina ansökningar. I studien framkommer inte heller några skillnader mellan hur företagande kvinnor och män presterar i termer av omsättning, antal anställda, tillväxt eller finansiella nyckeltal. Regionala studier kring hur kvinnor och män kan ta del av resurser för företagande visar på samma mönster.  Liknande hinder gäller även för entreprenörer med utländsk bakgrund och unga kvinnor och män.
Allt företagsfrämjande måste ske på lika villkor. Det handlar om att ta vara på alla människors företagsamhet och innovationskraft. En mångfald av företag och företagare inom en bredd av branscher bidrar till förnyelse i näringslivet och till hållbar tillväxt.
Därför lanseras nu en nationell strategi som visar vägen till hur statliga medel ska ge samma möjligheter till alla som vill starta, driva och utveckla företag. Strategin, som har tagits fram av Tillväxtverket i samarbete med en rad myndigheter, företag och organisationer, överlämnas till regeringen den 12 mars. Förslagen i strategin visar vilka fortsatta insatser som krävs för att driva fram en varaktig förändring så att alla människors företagsamhet och innovationskraft tas till vara.
Strategins övergripande mål är att kvinnor och män – oavsett etnisk bakgrund och ålder – ska kunna ta del av insatser och resurser inom rådgivning, affärsutveckling, kluster- och inkubatorverksamhet samt finansiering på lika villkor. Med lika villkor menas att det inte ska förekomma någon form av särbehandling eller diskriminering, vare sig medveten eller omedveten, när det gäller bemötande och tillgång till resurser som kan kopplas till företagarens kön, etnisk bakgrund eller ålder.
Vilken bransch ett företag startas och drivs inom har stor betydelse för företagarens möjlighet att ta del av statliga medel, erfar flera av oss företagsfrämjande aktörer. Olika former av företagsstöd behöver därför öppnas upp så att företag inom alla branscher oavsett företagsstorlek och företagsform kan ta del av stöd.
En stor del av åtgärdsförslagen i strategin gäller alla organisationer som främjar företagande men för att strategin ska få effekt har även regeringen en central roll.
Strategin sätter upp åtta mål för förändring:.
Merparten av de direkta finansiella stöd till företag som Tillväxtverket fördelar går till företag som drivs av män. Samma snedfördelning finns bland företagsstöd inom landsbygdsprogrammet.  Ungefär tre av tio företag drivs i dag av kvinnor.  Det innebär att målet för statliga medel är att de också ska fördelas 30-70.
Alla som jobbar med näringslivsfrågor förstår att outnyttjad talang är lika med outnyttjad tillväxtpotential.  Vi måste höja ambitionsnivån för att alla som vill ska kunna starta, driva och utveckla företag. Men det kräver en medvetenhet och en vilja att förändra. Vi tar ansvar och en aktiv roll i detta, det är viktigt för tillväxten.
Nätverket för företagande på lika villkor:.
GUNILLA NORDLÖF.
generaldirektör Tillväxtverket.
CHARLOTTE BROGREN.
generaldirektör Vinnova.
LEIF DENNEBERG.
generaldirektör, Jordbruksverket.
CHRIS HEISTER.
Landshövding, länsstyrelsen Stockholm.
GÖRAN LUNDWALL.
vd Almi.
ANNA PETTERSSON.
Regiondirektör, Region Västerbotten.
CHRISTINA MATTISSON.
Regionråd, Region Blekinge.
CHRISTINA FRANZÉN.
vd Näringslivets Ledarskapsakademi.
PÄR LÄRKERYD.
vd Norra Skogsägarna.
JOHAN WIKLUND.
professor vid Handelshögskolan i Stockholm.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
