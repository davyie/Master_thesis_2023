Matematiken – behövs den?.
Professor Stellan Welin ifrågasatte varför alla elever ska läsa "massor av matte", när ett modernt liv inte kräver det. På fredagen chattade han med läsarna SvD.se och svarade på frågor.
10:29 Hej och välkomna till dagens chatt om matematiken! Professor Stellan Welin svarar nu på frågor.
Det här är en argumenterande text med syfte att påverka. Åsikterna som uttrycks är skribentens egna.
10:29 Eva:Vilken matte är nödvändig tycker du?Stellan Welin:Det var en svår fråga. Det finns minst två aspekter. Den ena frågan: vilken matte behöver man för att klara sig i den moderna världen med dess avancerade prylar? Ganska lite faktiskt. Även rätt små basrn kan använda smartphones t.ex. Den andra frågan: vad måste man läsa i skolan? Det beror på vad du vill bli.Slutligen, vad bör alla elever lära sig i skolan? Det vet jag inte svaret på men det är klart att man måste kunna de fyra räknesätten, procent osv. Däremot behöver man inte tillbringa dagarna med att räkna massor av liknande tal.
10:31 Daniel:Hej, den uppenbara och viktiga ingrediensen i matematik studier är att kunna tänka i abstrakta tankebanor. Att arguementera att man inte behöver matematiken i vardagen blir då en naiv tolkning av hur vår hjärna funerar, eller vad säger professorn?Stellan Welin:Hej Daniel. Felet med en del av matematikundervisningen på låga nivåer är att det inte är så mycket tänkande utan just mekaniskt räknande. För övrigt tänkte människan rationellt långt innan den moderna skolmatematiken.
10:36 Marcus:Är det farligt på lång sikt att sänka ribban i skolan tycker du? (En gång blir lätt fler gånger)  Hur kan det påverka Sveriges konkurrenskraft globalt? (Om vi sänker vår kompetens)  Och slutligen, hur ska vi klara av morgondagens krav om vi inte klarar av dagens? (Världen förändras snabbt)Stellan Welin:Hej Marcus. Det handlar inte om att sänka ribban. Det handlar om att ha en skola där eleverna blir stimulerade. Om många potentiella forskare och innovatörer kroknar och ledsnar på grund av mattetraggel utan själ så ligger vi illa till.
10:37 Samuel:Tycker inte du att matematiken har fått för stort utrymme i svenska skolan? Mattelyftet  kostar  i runda slängar 2,7 miljarder, men att detta har inte givit någon effekt ... Borde man inte satsa på alla ämnen i skolan? Det är minst lika illa ställt i många andra ämnen, men detta pratas det inte så mycket om.Stellan Welin:Absolut, detta är min poäng. Med sjunkande resultat och med mängder av elever som tycker matten är jättesvårt så kan det inte vara en lösning med mer av samma. Fast jag får erkänna att jag inte riktigt har svaret.
10:38 Cecilia Ferm Thorgersen:Tack för ditt inlägg. Hur ser du på att ge större utrymme för estetiska ämnen i skolan för att nå en allmän bildning som kan bidra till att eleverna kommer att klara sig i samhälle och på olika utbildningar?Stellan Welin:Hej. Allt som kan väcka barnens kreativitet är bra. Framför allt eget skapande tror jag är bra. Felet med skolans matte är att det är väldigt lite kreativt och mycket rent mekaniskt.
Skräddarsydda kurser i ämnen som intresserar och engagerar både kropp och själ.
10:39 Bo Byström:Kommentar: Jag har varit mattelärare i 40 år. Mina elever har läst allt från högstadiet åk 7 till gymnasiets F- kurs.(KomVux) Har blivit alltmer övertygad om att det sker en kraftig överinlärning i ämnet matematik.Stellan Welin:Jag har inte undervisat i skolan mer än ett inhopp som mattelärare i min ungdom. Jag delar din bedömning även om jag tycker det är ännu värre eftersom eleverna trots stora undervisningsinsatser inte tycks läsra sig så mycket. Dax att tänka nytt.
10:40 Peter:Hur mycket tror du av det du använder varje dag existerar tack vare att det finns arbetskraft som behärskar matematik? Ska eleverna tvingas välja eller välja bort en stor del av framtida utbildningsmöjligheter eller yrken i lågstadiet? Eller när menar du att man skulle kunna börja undervisning i matematik med ett resultat som är förenligt med ett samhälle med hög standard?Stellan Welin:En motfråga. Hur mycket av den mat du äter varje dag finns tack vara att det finns specialister på matproduktion? Men alla behöver inte kunna producera detta. (Fast bra att kunna odla sina grönsaker och kul). Så visst behövs det människor med god matematisk spetskompetens. Tyvärr bidrar inte den nuvarande skolmatten till detta. Naturligtvis ska de små barnen lära sig matematik på ett lustfullt sätt. Högre upp mot slutet av mellanstadiet tror jag man kan tagga ner det. Låt istället de intresserade få jobba extra med det och låt det vara möjligt att senare (efter tonårsstrulet) få chansen att tillägna sig matematik.
10:42 hans:Hej! är inte matte ganska väsentligt om man skall kunna ta ställning till olika saker i vuxenlivet som t ex boräntor, pensionsavgifter, politikernas procentsatser osv? Man lär bli ganska lättlurad utan gedigen mattekunskap. Det är redan svårt för dagens generation. Framtidens generation kanske är helt tvungen att förlita sig på sk experter eller granskande journalister som fortfarande kan sin matte.Stellan Welin:Hej. Såvitt jag förstår gick många av dem som lurats av olika pensionsupplägg mm i en skola som påstods ge bättre mattekunskaper. Det hjälpte inte. Istället för addera bråk med olika nämnare i långa rader kanske man ibland skulle praktisera på verkliga problem. Då lär man sig matten.
10:44 Einar:Med din argumentation skulle historia/religion/kemi/fysik/biologi/språk också kunna tas bort ur undervisningen. Vi har ju ingen nytta av det alternativt har vi tekniska hjälpmedel som hjälper os med det (stavningskontroll). Varför är det bara matte du tycker skall bort?Stellan Welin:Hej. Jag tycker inte matte ska bort. Det ska göras roligare och lösningen på Sveriges och världens problem är inte fler timmar med ungefär samma. Övriga ämnen ska också stimulera eleverna.  Men visst kan man klara sig med måttliga kunskaper i mycket. Men det är kul att veta och förstå.
10:48 Tomas:Jag undrar även hur du ställer dig till forskning vid Uppsala universitet som visar på att högt betyg i matematik har större betydelse för höga betyg i andra ämnen senare under skolgången än andra ämnen har http://www.uu.se/nyheter/nyhet-visning/?id=1048&;area=1%2C2%2C3%2C9%2C10%2C16&typ;=pm&na;〈=svStellan Welin:Begåvade elever får bra resultat i matte - om de blir intresserade. Risken idag är att vi missar begåvade elever för att de tycker matten i nuvarande utformning är trist.
10:48 Roger:Det låter som om du är utilitarist. Är nyttoaspekten överordnad allmänbidning tex.Stellan Welin:Nej. Jag är inte utilitarist. Jag anser att kunskap har ett egenvärde. Men en heldel av matteundervisningens tragglande bidrar inte till några kognitiva skönhetsupplevelser.
10:50 Jan Widegren:Vad är ditt recept för att göra matematikundervisningen mer kreativ och inriktad på praktisk och tillämpbar problemlösning?Stellan Welin:OJ, det var en svår fråga. Jag tänker mig att man kan integrera det i andra ämnen som då förstås måste göras spänannde så att barnen, ungdomarna fattar vilka frågaor man har försökt svara på. Integraler ska t.ex. tycker jag introduceras lite "historiskt" hur Newton och andra kämpade med att förstå planeternas rörelser. Osv.
10:51 Patrick:Kritiserar du matematikundervisningen på alla nivåer? (tänk grundskola/gymansie/högskola)Stellan Welin:Jag har ingen klar bild av det hela. Det jag vände mig mot i mitt ursprungliga inlägg var tron att matte är så VIKTIGT för att klara sig i livet. Det tro inte eleverna på. På gymnasiet kan nog matten göras roligare genom att det är möjligt att introducera nya spännande matematiska begrepp. För de som gillar detta.
10:54 Nisse Nilsson:Du skriver att det är viktigare att barn lär sig språk än matte, varför det? Vi har Google translate och andra liknande tjänster som kan klara översättning precis som miniräknare kan klara att räkna.Stellan Welin:Hej. Det är roligare att kunna prata direkt med någon istället för att visa upp sin skärm.
10:55 Magnus Sandvall:Varför inte helt enkelt gå tillbaka till allmän och särskild matte i högstadiet som man hade på 80-talet när jag gick i skolan. Då kan man dela upp undervisningen på dem som har ambitioner som kräver mycket matte, och dem som inte har det. Om man sedan ser till att de övriga har möjligheten läsa in särskild matte på komvux i vuxen ålder, känns det som vi är hemma. Vad tänker du om detta?Stellan Welin:Något åt det hållet är nog bra. Men det är viktigt att det inte blir för låst och som du skriver att man även i vuxen ålder får en chans.
10:57 Ronny:En skola som stimulerar kan inte bara handla om att ta bort svårare matematik, till exempel. Det måste även finnas möjlighet att stötta de elever som vill läsa mer avancerat. Elitklasser, elitskolor, är det lösningen för dessa elever?Stellan Welin:Du har helt rätt i att det också måste vara möjligt att fördjupa sig. Jag är inte säker på att just elitskolor är lösningen utan skulle helst se lite mer avspända lösningar.
10:57 Tomas:Industrin skriker efter duktiga ingenjörer. Hur kommer Sveriges konkurrenskraft påverkas om vi lämnar walk over i skolmatten? Vi kommer ju inte kunna få fram den breda basen att rekrytera ingenjörer från.Stellan Welin:Du behöver inte oroa dig. Vi kan skära ner en hel del av det mekaniska räknandet och ändå få fram utmärkta ingenjörer. Dessutom är det viktigt att de blivande ingenjörerna inte sållas bort tidigt av att de lessnar på den mekaniska matten.
10:59 Peter:Som kommentar till din motfråga. Om det inte fanns matematikkompetent arbetskraft så skulle matproduktionen vara på en sådan nivå att vi alla skulle behöva hålla på med detta.Stellan Welin:Hej. Det behövs matematikkompetent arbetskraft men inte i den utsträckning som många tror.
11:01 Fredrik:Om man skall se till att det är kul i skolan, annars kommer inte eleverna lära sig, finns det inte då en risk för att dom tar med sig "det skall vara kul" ut i arbetslivet också? "Nej, jag vill inte göra det här jobbet, det är inte kul." Är det inte bättre att lära dom att en del saker måste man göra, även om det inte är skoj, så att man inte får en generation med lata personer som bara gör det som behagar dom.Stellan Welin:DEt kommer alltid att finnas tre skäl till att göra ett  jobb. Ett är lön, ett annat är att det är kul och tredje viktigt är att det behövs. Så jag är inte orolig.
11:03 Per Romin:Om man ska lära sig något måste man öva. Göra om samma sak flera gånger om och om igen. Hur tror du att framtidens människor skall kunna något om de inte får öva på det?Stellan Welin:Man ska öva på sådant som man antingen behöver eller som är kul. Ingen behöver addera bråk i den utsträckning som skolan lär ut.
11:04 Marianne:mest män som engagerar sig i denna fråga?  är detta en genusfråga?  CStellan Welin:Hej Marianne. Det kanske är en genusskiljande fråga. I vart fall har jag mött mest ilskna kommentarer från män, men också en och annan kvinna. Det kan kanske hänga ihop med att ingenjör och forskare fortfarande (felaktigt) anses som "manligt".
11:08 Petter:Det blir lite svårt att föra debatt när ingen definierar vad "massor av matte" är. Vad menar du? Jag tror det är sant att man kan leva utan men det är en björntjänst att inte erbjudas matematikens jedi-power.Stellan Welin:Mitt intryck är att det redan nu på många nivåer är väl mycket och jag vänder mig mot att lösningen på problemen är ännu mer.
11:09 Stort tack för alla frågor som har kommit in. Många har kunnat besvaras, men inte alla. Och stort tack till professor Stellan Welin för debatt och svar! Vi avslutar nu chatten men Brännpunkt fortsätter gärna debattera matematiken på www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
