Enkelt för unga få tag på alkohol via nätet.
Återigen har Ungdomens Nykterhetsförbund visat att det är busenkelt att få tag i alkohol för minderåriga, denna gång på nätet. Nu kräver UNF att folkhälsoministern slutar ducka för bristerna i alkoholpolitiken, skriver Linda Engström, förbundsordförande Ungdomens nykterhetsförbund.
I december kommer många unga att försöka få tag på alkohol och vi vet att om de beställer på nätet kommer de att lyckas.Linda Engström.
Det här är en argumenterande text med syfte att påverka. Åsikterna som uttrycks är skribentens egna.
Vi i Ungdomens Nykterhetsförbund har i en ny undersökning visat att 6 av 9 minderåriga kan beställa alkohol på nätet. Därför har vi försökt få tag i folkhälsominister Maria Larsson för ett svar på hur hon kommer att agera.
Men ungdomsfylla är ett samhällsproblem som verkar ligga långt ned på ministerns lista. Därför skriver vi nu en offentlig uppmaning till ministern att visa handlingskraft i näthandelsfrågan.
Vi UNF är trötta på att vara den enda kontrollverksamhet som granskar ungas alkoholtillgänglighet. Företag med vinstintresse ska inte ha ansvar för alkoholförsäljning, särskilt inte när de inte klarar av att hålla åldersgränserna. I december kommer många unga att försöka få tag på alkohol och vi vet att om de beställer på nätet kommer de att lyckas.
Under den senaste månaden har flera av våra medlemmar testat att köpa alkohol via olika nätsajter som säljer alkohol. Det är första gången vi kontrollerat nätbutiker på samma sätt som vi testar folkölsförsäljning och servering på pubar och restauranger. Resultatet är under all kritik. Av 9 utförda kontroller fick våra medlemmar köpa och hämta ut alkohol 6 gånger. Förutom bristen på ålderskontroll bombarderades våra kontrollanter av alkoholreklam och lockerbjudanden i stil med "köp två flaskor X få en flaska Y på köpet". Vi har tydliga lagar om alkoholreklam och vilka åldersgränser som gäller för att köpa alkohol. Det struntar de här butikerna fullständigt i och det är dags att göra något åt det.
Vi har anmält alkoholreklamen till Konsumentverket och vi har även skickat resultatet av våra ålderskontroller till Folkhälsoinstitutet som ska vara den yttersta tillsynsmyndigheten för att alkohollagen följs. Förutom detta har vi även ett antal frågor till Maria Larsson.
Skräddarsydda kurser i ämnen som intresserar och engagerar både kropp och själ.
Nu kräver vi ett svar från ministern om hur hon tänker agera i frågan. Vi accepterar inte v idare tystnad från Maria Larsson eftersom hon är högst ansvarig. Vidare undrar vi hur Maria Larsson tänker stoppa näthandeln med alkohol och se till att den alkoholpolitik regeringen säger sig värna faktiskt följs i praktiken.
LINDA ENGSTRÖM.
förbundsordförande Ungdomens nykterhetsförbund.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
