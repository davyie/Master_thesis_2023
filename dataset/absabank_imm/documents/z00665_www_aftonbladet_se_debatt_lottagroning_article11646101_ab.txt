Patienterna vi  gärna glömmer.
Det kom ett TT-telegram som berättade att tryckskador/liggsår på sjukhuspatienter ökar. En undersökning hade gjorts på lasaretten i Växjö och Ljungby och var fjärde patient led av tryckskador. Nio patienter hade så svåra tryckskador att man kunde se in till skelettet.
Jag letade fakta om liggsår på nätet och hittade en blogg av en kvinna som skrev om sin mammas liggsår. Så här skrev hon: ”Ett liggsår kan ofattbart nog vara en rutten, knytnävsstor grop rakt in i en levande människa. En människa som sedan blir halvt galen av smärtan, av stanken och av paniken över att ingen lyssnar! Min mamma!”.
Det fanns en bild också. Ett liggsår är ingen vacker syn. Människor som sitter eller ligger för länge utan att vändas får liggsår. Det är absolut inget nytt fenomen, tvärt om, larmrapporter kommer ofta. Men det har inte hjälpt. Inte heller ökad utbildning av personalen och en satsning på bättre material för de sjuka att ligga på tycks hjälpa. Personalen på de båda sjukhusen förklarar ökningen av tryckskador med besparingarna inom vården. Personalen hinner helt enkelt inte vända patienterna så ofta som det behövs. Detta trots att svåra tryckskador kan leda till döden.
Läs Lotta Grönings blogg.
Lotta Gröning.
