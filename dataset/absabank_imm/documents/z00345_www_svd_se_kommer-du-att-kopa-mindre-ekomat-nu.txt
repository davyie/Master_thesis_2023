Kommer du att köpa
mindre ekomat nu?.
Fyra forskare ifrågasätter trenden med ekologisk mat på dagens Brännpunkt. De menar att 100 procent ekologisk odling skulle vara en katastrof för framtida livsmedelsförsörjning. Handlar du ekologisk mat? Eller är du kritisk till trenden? Vad tycker du om forskarnas resonemang? Läs hela dagens diskussion!.
16:00 Carina Stensson:Hej och välkomna till dagens diskussion. Flera hundra läsare har redan hunnit skriva inlägg, och jag försöker läsa och publicera så snart jag kan! Det kommer att bli ett urval av olika argument för och emot ekologisk odling.
Det här är en argumenterande text med syfte att påverka. Åsikterna som uttrycks är skribentens egna.
16:00 Johan:Intressant att de refererar till odling med konstgödsel och gifter som konventionell. Det är väl ändå ekologisk odling som har varit praxis under hela historien fram till 1940 talet eller så. Hela artikeln är för övrigt den mest skamlösa och oseriösa jag läst på länge. Det enda som slår mig som korrekt är att jorden inte klarar av att föda de massor som finns idag utan att använda nutidens kemiska jordbruksmetodersom i längden är katastrofala. Vad hände med debatten om ohållbar befolkningsökningsom var så framträdande på 60 och 70 talen?.
16:00 TA:Kommer jag att köpa mindre ekomat utan alla E-nummer? Naturligtvis inte!!.
16:01 Maria:Varje år sprider det oekologiska jordbruket tusentals ton kemiska bekämpningsmedel. Detta finns kvar i miljön och påverkar ekosystemen. Är det inte skäl nog att välja ekologiskt, till dess att det finns ett hållbart alternativ? Och vad menar ni med att ekologiska livsmedel inte är giftfria?.
16:01 odlare:Sen kemikalierna och handelsgödseln infördes har praktiskt taget ingen forskning bedrivits för att utveckla ekologiska metoder. Det gäller även dessa forskares  institution. Utvecklingen har drivits av bönder som inte vill utsättas för gifter som skadar dem själva och omgivningen. Med en rejäl satsning på utveckling av ekoodlingen skulle de kemikaliserade metoderna som Monsanto och andra utvecklar inte behövas.
16:02 Lib:Nä, kommer inte köpa mindre, eftersom jag inte köper och aldrig har köpt trendig ekomat.
Skräddarsydda kurser i ämnen som intresserar och engagerar både kropp och själ.
16:02 Per Hellman:Innan vi började använda konstgödsel i mitten av 1800-talet kunde jordklotet med möda försörja i miljard människor. 100 år senare hade befolkningen trots världskrig och pandemier stigit till 3 miljarder. Idag har vi passerar 7,2 miljarder och nu förklarar FN att vi är på god väg mot 11 miljarder. Är det då läge att utvidga ett odlingssystem som kraftigt minskar skördarna?.
16:03 Jessica:Jag tycker debatten är onyanserad. 100 % ekologiskt eller 100 % oekologiskt är lika illa. Det är t.ex. en stor skillnad på en bananplantage som använder gifter vi inte skulle vilja utsätta våra värsta fiender för och ett svenskt jordbruk som använder konstgödsel. Överhuvudtaget måste vi bryta polariseringen och samarbeta och hitta en blandning som fungerar både för natur, djur och människa. Jag köper mycket ekologiskt idag, och det tänker jag fortsätta göra, framförallt på importerade varor. Med svenska varor tycker jag att det är viktigare att gynna lokala producenter som t.ex. har bra djurhållning än att köpa ekologiskt. Köper både ägg och kött direkt från bönderna där jag vet att djuren har det bra.
16:03 Leo:Studien är ett luftslott. Det är löjligt att överhuvudtaget utgå ifrån att vi någonsin kommer att odla ekologiskt till 100% . Ekologisk odling i stor skala är dessutom fortfarande i sin vagga. Därför är jag kritisk till den domedagsprofetia som forskarna vill lyfta fram. Vi behöver vända på problemet. Vi äter alldeles för mycket kött och vi slänger alldeles för mycket mat. Den trenden behöver vi ändra på.
16:05 Håller inte med forskarna:Maten idag innehåller mycket gifter och över tid kommer våra kroppar att protestera. Ekologisk odling är enda vägen att gå om du vill behålla din hälsa.
16:06 P-J Fager:Är man ute efter att producera så mycket som möjligt på minsta möjliga areal ska man givetvis använda GMO, konstgödsel och andra kemikalier. Det är ju det "forskarna" tydligen anser vara målet för mänskligheten. Vill man däremot näringsriktiga födoämnen som bidrar till en hållbar framtid är ekojordbruk det bästa.
16:06 Adam:Detta är vad jag har sagt hela tiden. Det är inte konstigt. Det enda positiva med 100% ekomat är att det kommer att lösa problemet med överpopulation - oavsett om vi vill det eller ej.
16:09 Simon:I och med att odla ekologiskt så sprutar vi inte våra åkrar med kemiska bekämpningsmedel. Dessa medel innehåller ju kemiska substanser som kan påverka människor djur och natur på ett negativt sätt, t.ex. vår fruktsamhet. Detta är en del som inte beaktas i artikeln. Den ekologiska odlingen tror jag ännu kan utvecklas och ifall jordbruken hamnar till att byta till ekologiskt jordbruk så tror jag också utvecklingen av de ekologiska jordbruken skulle ske snabbare.
16:09 Adam:"Håller inte med forskarna", nu är det som så att vi lever allt längre och längre, dvs, din tes håller inte.
16:10 Carl-Göran:Så då får Marit rätt, säkert många som inte gillar detta.  http://www.dn.se/livsstil/marit-paulsen-dags-att-slakta-den-heliga-ekologiska-kossan/.
16:11 Steven Jörsäter:Egentligen är det enda förvånande med den är artikeln (och boken) är att den inte kom för tio år sedan. För att det är så här visste nog de flesta redan men många vill hellre leva i sin sörgårdsidyll än ta reda på sanningen. Bra i alla fall att en sanning fick se dagens ljus i form av en tidningsartikel.
16:11 Dag Asplund:Marken utarmas av konventionell odling därför sjunker mullkapitalet och skördarna blir långsamt sämre. Därför är kväveläckaget mycket större i konventionell odling. Det kan taga 10 år att bygga upp en bra jord för en eko odlare. FN har kommit fram till att det är troligt att eko odling ger större skördar på lång sikt i U-länder.
16:12 Nancy Nilsson:Ända sedan 1930-talet har debatten förts och SLU hållit sina föredrag om konstgödning och stordrift. Konstgödningsfabrikerna har gärna slagit sina lovar kring SLU.
16:13 Lars Hagström:Det som presenteras angående ekologisk odling är ingen sensation. Jag har har varit lantbrukare de sista dryga 40 åren. Med den erfarenheten vet alla med mig att gödslar man inget så får man inget. Det här lärde man sig på lantbruksskolor redan för 60 år sedan. Massmedia har varit skandalöst dåliga på att kritiskt granska den ekologiska odlingen. Kanske beroende på att så många journalister hör hemma hos grönsaksvänstern. Politikerna å sin sidan har varit erbarmligt fega och förhållit sig till populäruppfattningen angående ekoodling för att ligga rätt när röster skall räknas. Än värre är att den odlingsbara jorden i Sverige krymper dag för dag p g a bebyggelse av olika slag vilket gör att den ekologiska trovärdighetskalkylen sjunker ihop som en misslyckad sufflé. De fyra forskarna har egentligen presenterat självklarheter. Risken att man skjuter budbärarna är inte bara överhängande utan ganska så given. Det har gått så långt med ekoflummet att det inte finns någon väg bort ifrån det. Möjligtvis senare. Men då är det för sent.
16:15 Astrid:Det här blir ett problem för alla trendnissar!.
16:16 Anette:Konventionellt jordbruk har bidragit till: ökad resistens hos ogräs och skadeinsekter, minskad biologisk mångfald och därmed ekosystemtjänster, övergödning och rester av bekämpningsmedel i yt- och grundvatten, utarmade jordar genom minskad biologisk liv i odlingsjordarna.  Kostnaderna för detta finns inte i SCB:s statistik. Men det är en kostnad och den ökar. SLU bör istället satsa på på forskning som ökar det ekologiska jordbrukets framtid och möjligheter,.
16:19 alexander:För att vi gjort fel från början när vi fuskat med vår mat, så att vi kan överproducera dålig mat betyder inte att vi ska fortsätta fuska bara för att sätta mat på bordet. Nej, omställningen till ekojordbruk borde vi gjort redan på 60-talet. Gör om och gör rätt och ta våra förluster nu före det är helt kört. Äta gmo eller kött som är fullpumpat med antibiotika bara för att det skulle bli dyrt att producera riktig mat? Att dessa personer kan få kalla sig forskare skrämmer mig. Ni är välkomna till vår ekofamilj så skall vi utbilda er. Överbefolkning är ett av våra stora problem, ät mindre och bättre. Ta nu och dra upp huvudet ur sanden eller kanske ifrån storbolagens plånbok. Våga välja ekomat.
16:21 Pelle:Dessa forskare är ganska ensamma om sin slutsats, även inom SLU  http://www.dn.se/nyheter/sverige/kritik-mot-angrepp-pa-ekologisk-odling/.
16:23 Peter:De driver sin egen agenda och ingenting annat. För några år sedan publicerades en stor långtids studie ( 10 år)studie med både odlare och forskare från Canada och USA, som visade att ekologiskt odlade tomater hade upp till 10 ggr högre halter av skyddande substanser ( sk "flavonoider") än "konventionellt" odlade dito. Detta har väl inte professorerna läst, för det passade inte dem.
16:24 Hans Svensk:Att 100% ekologisk odling skulle leda till miljökatastrof och svält har jag sagt I 20 år! Konventionellt jordbruk som utnyttjar GMO-teknikens möjligheter för bättre och högre production är enda lösningen.
16:24 Håkan:2050 beräknas befolkningen i världen ökat till 9 miljarder människor. Det innebär att det kommer att finnas ett ökat behov av mejerivaror med 50% och på kött med 65%. Samtidigt kommer åkerarealen till att minskas. Då är det helt klart att ekologisk odling skulle öka svälten i världen markant och frågan är om man klarar denna befolkningsökning även utan GMO?.
16:25 Erika:Kommer snarare att köpa mer ekologiskt. Vill ha biologisk mångfald och mat fri från gifter och GMO. Vill inte ge företagen makten att bestämma vad jag ska äta. Vill att kommande generationer ska kunna leva och njuta av naturen de också. Kunna välja och vraka i naturens skafferi. Människan är en sådan girig varelse. Kortsiktighet vår specialitet. Ät mindre kött istället så kan marken användas till att odla mat på istället för foder. Minska matsvinnet och börja odla din egen mat. I slutänden är det ändå vi konsumenter som bestämmer vad det är vi vill stoppa i oss och våra barn. I den här frågan kommer i alla fall inte jag att lyssna till några enstaka forskare som inte ser helheten. Förgifta gärna er själva men dra inte med er resten av befolkningen. Det kan stå oss dyrt i längden!.
16:25 Erik:Framtiden!  http://www.techodrum.com/etc/farming-future-toshiba/.
16:25 Adam:Vi kan göra såhär; alla de som är för 100% ekologisk odling får bära ansvaret för de miljarder av människor som kommer att svälta ihjäl för att dessa personer inte riktigt "litar på att maten är tillräckligt bra" trots att de lever allt längre nu än de någonsin gjort tidigare i mänsklighetens historia.
16:29 Evis Engman:Det där tror jag inte riktigt på - vi har så mkt odlingsbar mark i Sverige som inte används alls idag. Vi kan nog utnyttja våra marker bättre innan vi svälter ihjäl här hemma trots ekologisk odling. Det där vill jag läsa mer om innan jag förstår dessa forskare som på allvar menar att ekobruket bidrar till svält. Det är väl en en orättvis världsekonomi som bidrar till fattigdom skulle jag tro!!.
16:29 Adam:Maria, även ekologiska grödor producerar vissa gifter, samt tar upp gifter som finns i jorden. T.ex ris tenderar att ha ganska höga halter av arsenik. Det enda vettiga är att satsa på GMO, så att vi får grödor som inte behöver lika många bakämpningsmedel, samt kan växa mycket effektivare.
16:30 P-J Fager:Det intressanta är hur olika vi ser på artikeln. Få verkar fundera på vad dess syfte är. Att lansera en bok, att få fram någon sanning, eller vad?.
16:30 JP:Att minska vårt intag av toxider från mat, vatten och luft är viktigare än att vi kan äta mer kött eller dricka mer vin. Vi kan lätt klara vår matförsörjning med ekologisk jordbruk om vi odlar andra grödor än nu. Man får vad man betalar för och jag köper hellre 1 ekologisk frukt till samma pris som att köpa 2 frukter med gifter i.
16:30 Göran Lindwall:Som före detta lantbrukare har jag aldrig trott på ekologisk odling! Sveriges landsbygdspolitik är en katastrof för landet och vår livmedelsförsörjning.
16:34 Örian Wedekull:Sverige har världens mest miljövänliga lantbruk. Ska vi äta ekologiskt eller miljövänligt? Ekologiskt är endast en produktionsmetod som idag lever på många dispenser och som många gånger är beroende av konventionell produktion för att kunna existera. Konsumenten förespeglas av att ekologiskt är förknippat med god djurhälsa, hög livsmedelssäkerhet samt låg miljö- och klimatpåverkan. Ekologiskt är endast en etikett som det profiteras på för att säga att allting annat är o(eko)logiskt. Många ekologiska produkter innehåller mer gifter än konventionella.
16:34 Sten:Absolut mer ekomat här. Man får lika mycket och mer utbyte ekologiskt och smutsar inte ned när det görs rätt. Det är kvävet från konstgödseln och glyfosat som förgiftar åkrar och oss!.
16:34 farbror Sven:Nej jag kommer inte att köpa mindre eko-mat, eftersom jag hela tiden vägrat gå på detta trams.  Vi har redan idag strikta regler, som när de följs ger säker mat.   Miljön gör det inte heller något för enligt dagens forskning.  Mest ett statement för förvirrade miljötalibaner och dem tar jag bestämt avstånd från.
16:35 Tommy:Nej till ekologiskt, ja till närodlat!.
16:35 Micke G.:Jag har jobbat på jordbruksverket, och därför vet jag att SLU avskyr ekologisk odling. Det är kanske lite känslomässigt också och gäller nog inte bara vetenskap.
16:42 Carina Stensson:Flera som hör av sig till Brännpunkt Direkt ifrågasätter att artikeln alls är publicerad osv. Jag vill därför förtydliga att vi är öppna för all intressant samhällsdebatt om olika frågor. Det här är frågor de flesta läsare ställs inför i vardagen, varje gång de handlar i affären. Artikeln är insänd till oss på helt vanligt sätt, som en del i en lansering av en ny bok om det här ämnet. Självklart räknar vi på Brännpunkt med mer debatt, som nu till exempel, och vi välkomnar också repliker från personer med dokumenterad kunskap i ämnet. /Carina Stensson, redaktör för debattsidan Brännpunkt.
16:42 Pernilla:Jag undviker ekologisk mat och även utländsk mat sedan ett år. Sertill att köpa svenskt, både frukt och grönsaker så långt det går. Vi är otroligt bortskämda i våra konsumtionsvanor. Det är ju en katastrof för folk om de inte kan köpa sina favoritfrukter året runt. Egoistiskt och dumt. Fram för svenskt! Mindre transporter och vi vet vad det är för lagar och regler som gäller för framställningen av våra råvaror.
16:44 Mauri:Vi äter råkost varje dag och jag är övertygad om att ekologiskt odlade grönsaker smakar bättre än de som är gödslade med konstgödsel. Vad SLU-forskarna än säger.
16:44 Malthus:Är det inte lite konstigt att hota med "svält" i dagens övervikt-samhälle? De flesta skulle ju må oerhört mycket bättre av att äta 30-60% mindre mat. Dessutom så äter man ju ekologiskt dels för att slippa bygga upp gifter i kroppen - och sedan är det ju av hänsyn till de som besprutar maten i odlingsländerna. Ska vi sluta ta hänsyn till dem, SLU?.
16:45 Sarad C. Aryal:Ekologisk mat är inte permanent lösning, tror jag. De rika och medelklassen kan spendera en del pengar för att köpa dyra ekologiska mat men de fattiga kan inte köpa det. De rika och medelklassen kan slippa att bli sjuka i framtiden pga farlig mat men inte de fattiga.
16:46 Anders:Jag handlar redan uppemot 100% ekologisk mat och kommer se till att jag ökar till 100% när ekonomin tillåter. Deras resonemang grundas på en rad förenklingar. Hen som äter ekologisk skapar också ett annat ätbeteende, man slänger inte ut lika mycket mat som vi normalt gör i dagens samhälle och planerar mer noggrant. Jag har aldrig kastat ut ekologiska produkter. Den viktiga beteendeförändringen tar de inte alls hänsyn till. Sen ska det givetvis sägas att naturgödsel påverkar negativt, liksom konstgödsel. Där gör man en korrekt bedömning, något som forskningen måste hitta nya lösningar på. Men i övrigt har forskningsgruppen mött hård kritik från olika håll, bland annat en rapport som kritiserar deras metoder. En analys hävdar att deras påståenden är rent ut sagt felaktiga. Man kan bl.a. läsa denna text från McGill University som pekar på vinsterna som kommer utav ekologiska odlingar. Att som dessa svenska forskare gör helt slå undan den ekologiska aspekten är närmast pinsam och oseriös forskning. http://www.mcgill.ca/channels/news/new-study-sheds-light-debate-over-organic-vs-conventional-agriculture-216138.
16:47 ML:@Mauri: vad du tror är en sak - fakta är en annan... SLU gjorde ju ett roligt test du bör läsa:  http://www.slu.se/sv/centrumbildningar-och-projekt/epok-centrum-for-ekologisk-produktion-och-konsumtion/nyheter/2014/9/markningar-pa-mat-paverkar-smakupplevelsen/.
16:51 Karlsson:Det är känt sedan länge att ekologisk odling ger mindre  skördar, inte har högra kvalité än traditionell odling.  Men politisk verkar det inte spela någon roll.
16:52 P-J Fager:Hela den moderna livsmedelsförsörjningen är ett stort experiment med oss människor som försökskaniner. Men hjulen snurr ju på ännu snabbare i vår ekonomi då eventuella problem som "felnäring" skapar tas om hand av en allt större sjukvårdssektor.
16:52 Niklas:Ekologiskt jordbruk i Sverige utan djur är beroende av gödsel från konventionella djurbönder eller rester från biogasanläggningar dit konventionella bönder säljer grönmassa. De är med andra ord väldigt beroende av konstgödning, om än indirekt. Gör det konventionella jordbruket miljövänligare istället för att satsa på eko!.
16:53 Bertil Boo:Hur vet vi att EKO maten är giftfri vem garanterar detta? Dubbelt pris men hur bra?.
16:54 ML:Det verkar också finnas en myt om att vi har oändligt med mark i Sverige som kan odlas upp vid behov... Det förhåller sig inte riktigt så. Mark och jordbruksmark är inte  samma sak. Men när mat för de flesta "produceras" på ICA så är det inte lätt att begripa.
16:55 Maria:Miljörörelsen måste våga se på den ekologiska odlingen med kritiska ögon. Det finns många nackdelar med ekologiskt odlande. Ekologisk odling är nära förbunden med köttproduktion, dels för att gödsel behövs till åkrarna, dels för att vallodling (som ger mat till kossorna)  är en viktig del i växtföljden. Det är därför svårt att kräva minskat köttätande samtidigt som man kräver mer ekologisk odling.  Det kan ju tänkas att det finns mer optimala metoder, med ytterst lite bekämpningsmedel, minimalt med   konstgödsel och stor produktion/ha. Detta ger mindre förbrukning av nbensin (traktorerna behöver inte köra lika långt) och kan ge mer utrymme för att spara befintlig natur och därmed mer biologisk mångfald. Om man inte ens kan diskutera detta på ett sansat sätt kommer vi inte vidare,.
16:57 Peter:Köper bara eko-bananer och vissa frukter. Svenskproducerade varor behöver inte märkas med eko. De är redan eko om man jämför med övriga världen.
16:57 odlare:Ekologiska livsmedel är inte giftfria påstår forskarna, vilket antagligen syftar på att växter producerar ämnen som försvar mot angrepp från insekter och andra skadegörare. Dessa finns även i kemijordbrukets växter men då menar man att kemikalierna sänker halterna genom att minska angreppen. Men i verkligheten är det ju så att jag som odlare inte kan sälja produkter som angripits av insekter och svampar. Så summan av kardemumman blir nog att ekoprodukterna är sundare. Jag har garanterat inte tillfört några gifter som kemiindustrin utvecklat.
16:59 Johnny Kjellberg:MIssar jag något, eller fokuserar dessa forskare bara på konstgödslingen? Det jag tror de allra flesta ekoa-anhängare lockas av är OBESPRUTADE livsmedel. Detta nämns inte i artikeln. Det ÄR skillnad på gifthalten i obesprutade grönsaker kontra konventionellt odlade. Det vore kanske bra om en det fanns en "mellannivå", odlade med konstgödsel, men utan besprutning?.
16:59 Money Talk:Och vem finansierar SLU:s forskning?.
16:59 cwsn:Det går åt mer bränsle att få fram samma mängd mat om maten skall vara ekologisk. Vi står inför flera problem i vår värld och Co2 utsläppen är ett, svält är ett annat. Om ekologisk mat är vägen framåt, det är jag lite skeptisk mot.
17:01 Per-Åke Sahlberg:Forskarna har helt rätt. Ekokonceptet är ett marknadsföringstrick,som lurat godtrogna politiker och konsumenter att tro att det är bättre. Handeln har hakat på eftersom det ger dem möjlighet att ta ut högre priser på livsmedlen. Ekoprodukter är varken bättre ur hälsosynpunkt, giftfriare, djurvänligare eller klimatsmartare. Problemet är att de naturliga mögelgifterna i den ekologiska odlingen inte analysers och att media inte granskar påståenden om Ekoodlingens fördelar på ett objektivt sätt. Om vi skall klara den växande befolkningens behov av mat så måste produktionen på jorden ökas med 50% enligt FAO. Då finns inget utrymme för "flumteorier" utan vi måste utnyttja all tillgänglig teknik för att folk inte skall svälta med horder av hungerflyktingar som resultat eftersom det annars bara blir de rikaste människorna som har råd att köpa maten.
17:02 Joakim:Eko påminner om en religion.
17:02 maria:Folk måste först och främst inse att vi måste införa säsongsbaserad mat i mataffärerna. Folk måste vara redo att ge upp sin mango och sina avokados, och handla tillräckligt och därmed minska matsvinnet. Detta är A och O för att ekoodling skulle hålla.
17:05 SÖKARE:Vadå svält !!! Sverige är ett stort avlångt land med massor med areal att odla på . Istället bör vi diskutera alla kemikalier som nu florerar i vår miljö och som är en kommande miljöbomb. Kemikalier som inte bryts ned , anrikas och ställer till med stora problem i både djur och människor. Det finns bra sätt att berika jorden så att den inte blir utarmad men säg mig hur man skall rengöra av kemikalier förstörd mark .
17:05 Magnus:Det största hotet mot vår mat är GMO och Monsantos. Det är väl klart att dessa företag inte vill att vi ska äta ekomat och definitivt inte närodlat. nej, man vill ha industrimat med patent som garanterar matmonopol. Är det sen så att ekomaten inte kan försörja oss alla så är det väl så att sverige ÄR överbefolkat.
17:06 Arthur Saile (V):50% av maten på tallriken är importerad. Ekologiskt är särskilt viktigt för arbetarna på gårdarna i Sydamerika och Afrika. Kaffe och bananer besprutas med gifter som är förbjudna på våra breddgrader. Detta är att vara schysst med arbetarna och marken. Kalla mig gärna miljötaliban.
17:08 Tommy ingvarsson:Är kött och mjölkbonde sedan 30 år tillbaka och det är välkommet att detta kommer upp. Det stora miljöproblemet är väl att vi bara producerar 50 procent av vår mat i landet. Sedan kan man ju undra hur Åsa Romson fick stå oemotsagd när hon påstod att näringsläckage till Östersjön skulle minska med 100 % med ekologisk odling. Detta var bara utslag av ynklig populism.
17:09 ML:@maria: Okej - säsongen november till april, vad producerar svenskt jordbruk då, förutom morötter och kött? Vilka färska grönsaker tycker du vi ska bjuda på?.
17:09 Adam:Är det inte fantastiskt hur folk i denna tråd, som förmodligen knappt sett ett fält från bilen, tror att de vet mer om odling än de jordbrukare som har pysslat med detta i hela sina liv?.
17:12 Elin:Självklart finns det gifter i ekologisk mat eftersom gifterna sprider sig från de icke-ekologiska jordbruken ut i naturen. Gifterna finns i våra kroppar, i maten vi äter, jorden vi går på, vattnet vi dricker och regnet som faller över oss. WHO menar att de här gifterna är skadliga för människokroppen på lång sikt. Farligast är det för barnen som får nervskador och dör. För att inte tala om våra ekosystem. Jag ser inte hur det är hållbart att förgifta och fördärva jorden för att vi ska kunna hålla oss mätta med gifter i magen. Hur länge är det hållbart innan jorden säckar ihop? Det verkliga problemet här är gifterna och skövlingen av ekosystem som lämnar jorden sårbar - inte "konventionell" odling vs ekologisk odling.
17:12 Arne Holmberg:Vem har finansierat forskningen, och vilken koppling har SLU till Sveriges bönder ? (LRF t ex).
17:12 Magnus B:Det är synd och ett stort problem att så lite fakta når allmänheten om det "gröna". När folk gladeligen betalar åtta spänn för en plastpåse runt bananerna som det står EKO på. så har de gröna charlatanernas opportunister verkligen lyckats med ett rent mästerverk till bedrägeri. Vartenda påstående från SLU är korrekt.
17:13 Gary:Vill man ha potatis där jag bor MÅSTE man bespruta blasten. Annars blir det ingen potatis.
17:14 Karin:Svenskt jordbruk odlar mest vete, korn, sockerbetor och raps. Av detta får vi vitt mjöl, socker, sprit och rapsolja. Varför skulle det vara bra för den svenska folkhälsan att upprätthålla denna produktion? Allt fler vill ju idag äta näringstät mat som grönsaker, bär, nötter, glutenfria sädesslag etc. Svenskt jordbruk behöver ju satsa på dessa grödor om de ska kunna sälja sin mat i framtiden.
17:14 Roger P:De har helt rätt! För miljön och livsmedelsförsörjningens skull måste vi basera det vi gör på fakta och inte populära trender.
17:14 odlare:500 miljoner till ekologisk odling men 10000 miljoner totalt till det svenska lantbruket. Det mesta för att stötta kött- och övrig animalieproduktion. En enorm subvention av  en produktion och konsumtion  som inte håller i längden. Det är det verkliga problemet vad gäller hållbarhet. Ställ om till mer vegetabilier då räcker marken till för att försörja en växande världsbefolkning.
17:14 Max:Förr eller senare måste världens matproduktion stå i samklang med naturen, om vi som art vill överleva. En ekologisk märkning, typ KRAV, är inte tillräckligt, men ett litet steg i rätt riktning, anser jag. /Max, (F d SLU-student med en Master i biologi).
17:15 Carina Stensson:Hej och tack för dagens diskussion! Det är tydligt att åsikterna om ekologisk odling och mat kraftigt går isär. Vi kommer att följa upp ämnet. Häng med i senare och mest intressanta debatten, följ oss på Twitter, Facebook eller gå bara in på www.svd.se/opinion - där vi uppdaterar flera gånger varje dag!.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
