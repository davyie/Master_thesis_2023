Varför denna ökande russofobi i Sverige?
Saxat ur en artikel av Sven Hirdman, tidigare diplomat och en av få med en nyanserad bild av Ryssland:.
Ryssland är en av Sveriges viktigaste handelspartners. Närmare 400 svenska företag är verksamma på den ryska marknaden och Business Sweden har kontor i både Moskva och S:t Petersburg. Sverige är ett av de fem största investerarländerna i Ryssland och tillväxtpotentialen för svenskt näringsliv i Ryssland är enorm. Idag är exempelvis ryska turister till Sverige i topp när det gäller antal hotellnätter och konsumtion i vårt land.
Att Ryssland oprovocerat skulle angripa Sverige : eller Finland : i ett isolerat förstahandsslag framstår som helt osannolikt och verklighetsfrämmande. Ryssland har inget strategiskt behov av deras territorier med en befolkning som är avogt inställd till Ryssland; dels åtnjuter de baltiska staterna militärt skydd av USA och Nato samt politiskt skydd av EU. Att Ryssland skulle ta risken av ett krig med Nato för Baltikum med de följder det skulle få för den ryska staten och för det ryska samhället är inte sannolikt.
I dagens läge bör Sveriges prioritet vara att genom diplomatiska och politiska medel medverka till att mildra de säkerhetspolitiska motsättningarna mellan Nato och Ryssland och på så sätt verka för avspänning i Europa.
