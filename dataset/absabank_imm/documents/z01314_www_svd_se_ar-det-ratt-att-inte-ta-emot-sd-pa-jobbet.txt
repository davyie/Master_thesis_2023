Är det rätt att inte
ta emot SD på jobbet?.
SD:s partiledare Jimmie Åkesson fortsätter sin turné på arbetsplatser runt om i Sverige, men det väcker protester. Nu senast är det brandmännen på brandstationen Centrum i Malmö som inför besöket på onsdag sagt att de inte tänker vara på plats (se DN-artikel), och att de tar brandbilarna med sig. Är det rätt att bojkotta Jimmie Åkessons besök? Varför? Varför inte? Läs hela diskussionen!.
13:31 Carina Stensson:Hej och vällkommen till dagens diskussion, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
13:31 Johan:Personer som inte står bakom ett besökande parti ska ha all rätt att inte deltaga i dessa event, och dessa event ska absolut inte få påverka kvalitet och säkerhet i viktiga samhällsfunktioner så som sjukvård, brandskydd mm. I dessa fall bör eventen få stå undan till förmån för de ansvarigas rätt till sin arbetsplats, oavsett partitillhörighet. Studiebesök är såklart nåt annat, men då får man skippa jippot med alla tidningar och annat så folk kan få jobba i fred. Viktiga samhällsfunktioner ska inte vara politiska slagträn!.
13:31 sten wase:svenskarna borde lära sig att mobbing är inte godtagbart detta är vad man kan hänföra till vuxenmobbning.
13:32 Lena:Nej, det är häpnadsväckande odemokratiskt och intolerant att inte ta emot en folkvvald politiker på arbetsplatsen. Det börjar likna hets mot folkgrupp, och det verkar tyvärr legitimt att bojkotta och stoppa är sd-folk. Skrämmande utveckling. Så går det till i diktaturer. Bemöt med sakpolitisk debatt istället och argument i stället för stängda dörrar!.
13:33 Svante:Man får tycka vad man vill om SD privat men när en demokratiskt vald person kommer för att få en bild av det svenska samhället så ska man vara på sin arbetsplats om man är i tjänst. Han är ju inte där för att värva röster, då hade situationen varit annorlunda. Skulle de göra likadant om ett kommunistpartiet representant kom?.
13:33 Carina Stensson:Väldigt många har redan postat inlägg kring denna fråga idag, och det kommer att bli svårt att ens hinna läsa alla. Ämnet engagerar och det är intressant! Jag försöker prioritera de inlägg som har en tydlig argumentation.
Skräddarsydda kurser i ämnen som intresserar och engagerar både kropp och själ.
13:34 Anna Roland:Det är förstås rätt! Det är inte en arbetsplats huvuduppgift att ta emot politiker överhuvudtaget. En parlamentariskt hopsatt grupp från kommunen vore något annat, de kan behöva göra arbetsplatsbesök för att fullgöra sitt uppdrag. Men om ett besök riskerar störa arbetsron och de anställdas trygghet och arbetsmiljö, så är det förstås fel. Kan man så har man rätt att göra som brandmännen: gå därifrån! Heja Brandmännen!!!.
13:36 Abel:I en demokrati tar man antingen emot alla partier eller inget. Går jag från jobbet utan giltiga skäl är det arbetsvägran eller olovlig frånvaro och det ger löneavdrag. Det borde gälla lika för alla.
13:36 Smn:Jag gillar verkligen inte SDs politik, men vi måste komma ihåg att de är folkvalda, de bör därför i ett demokratisk samhälle ha samma rättigheter som alla andra partier. Annars är vi lika dåliga som dem.
13:36 Perry Lidholm:Varför skall SD inte få samma demokratiska rättigheter som V åtnjuter ? Båda partierna är ytterlighetspartier på var sin kant !.
13:37 J:Att tillåta att representanter för politiska partier använder arbetsplatser som en plattform för att föra ut sin politik innebär att man måste tillåta de anställda att där och då delta i det politiska samtalet, om det så är genom att demonstrera jubla eller åka därifrån. I vanliga fall är politisk agitation på t.ex. Volvo förbjuden och grund för uppsägning, men om Volvo släppt in Jimmie Åkesson för något annat än ett studiebesök hade de fått svårt att förbjuda folk att klistra upp Rättvisepartiet Socialisternas förstamaj-affischer.
13:39 Emil:Bra med en markering mot rasisterna i SD. Att neka dem att komma in på en brandstation vet jag inte riktigt om det håller men att vem som helst traskar omkring på ett sjukhus är jag väldigt skeptisk mot. Ligger jag på sjukhus vill jag inte att någon jag inte känner klamplar in på mitt rum oavsett om det är en SD-rasist eller en normal människa.
13:39 Carina Stensson:Den 13 mars startade diskussionen om Jimmie Åkessons besök på arbetsplatser, då en läkare på sjukhuset i Umeå ställde sig i vägen och ville stoppa besöket, läs nyhetsartikel här.
13:40 Carina Stensson:Därefter tog anställda i Malmö ställning mot ett kommande besök av Åkesson i ett öppet brev, se nyhetsartikel. Nu är det alltså även brandmännen i samma stad som protesterar (DN7/4).
13:40 Henric Zetterberg:Finns det inte en stor risk eller snarare realitet att väldigt många medarbetare på en arbetsplats mår dåligt av sina kollegers handlande och känner sig rädda för sina arbetskamrater och tvingade till tystnad då några högljudda kolleger med dåliga och misstolkade insikter om SD ́s politik skriker ut sina inkonsekventa åsikter? Det är ju många som berövas på något de kanske sett fram emot om besöken får ställas in. Dessutom så berövar textförfattarna sig själva på ett unikt tillfälle att reda ut i ett personligt möte om deras uppfattning av Jimmie och politiken är korrekt eller någon annans bild de köpt i tex en tidning?.
13:43 Mats Johanzon:Helt rätt. Privatpersoner som hamnar i media jämte sd:s ledare kan komma att råka illa ut senare. Foton mm som journalisterna tar kan komma att användas som bevis för att personen i fråga har rasistiska åsikter. Därför kan man inte tvinga in en sådan politiker på en arbetsplats. Konsekvenserna för den enskilde och dennes barn / anhöriga kan bli för tuffa.
13:43 Carina Stensson:Vårdförbundet kräver nu en utredning inför Åkessons besök i Malmö på onsdag, då flera anställda som skrivit under ett öppet protestbrev har mordhotats. Se nyhetsartikel här.
13:43 Karl:Det är fel om inte riksdagsmän ska kunna besöka skattefinansierade verksamheter som t ex sjukhus etc bara för att en del anställda har annan politisk uppfattning.
13:44 Fredrik G:Jag tycker det är höjden av hyckleri att säga sig vara för "allas lika värde" och samtidigt ställa upp på detta hat och vuxenmobbning mot SD. Man gör ju exakt det som man påstår sig vara emot. Att öppet trakassera politiska motståndare till tystnad är knappast "mångfald".
13:45 Alexander Guzman:Demokrati och yttrandefrihet gör att du får säga (nästan) vad du vill till (nästan) vem du vill. Men det betyder samtidigt att du kan välja vem du vill lyssna på.  Med detta resonemang gör de rätt i att åka därifrån när han kommer dit. De är inte intresserade av hans budskap, men han har fortfarande rätten att förmedla det (även om det så är inför tomma läktare).
13:46 Leif larsen:Vi påstås leva i en demokrati. Då måste vi också acceptera alla lagliga politiska partier och därmed låta dessa få möjlighet att besöka olika arbetsplatser, för att de skall kunna vara så nära verkligheten som möjligt. Detta utan att ta hänsyn till ens egen politiska tillhörighet eller politiska åsikt.
13:47 Eva:Det problematiska är att tidningarna alltid tycks välja sida i sin rapportering om händelser i sådana här fall. Man låter några enstaka personer från arbetsplatsen sätta agendan och få sin röst hörd i media. När exempel 40 elever av 300 vägrar SD inträde i skolor är det dom här 40 som tycks sätta agendan i vad man kallar demokratins namn.
13:47 Ulf:Jag har svårt att se att en arbetsplats skall tvinga sina medarbetare att delta i något politiskt evenemang, oavsett färg. På arbetet gäller arbetsplikt men knappast plikt att delta i politiska möten. Nyligen blev en hamburgerkedja uthängd i media för att ha uttalat sig kring skatter på arbete för ungdomar. Det har de naturligtvis all rätt till. De kan, som arbetsgivare, dock inte tvinga personal att delta i politiska möten.
13:48 Hasse F:Är brandmännen eniga i detta bör det respekteras!.
13:48 Anders:Hur kommer det sig att det blivit norm att kalla alla i SD för rasister när arbetsplatsbesöken debatteras? Man kan väl vara kritisk till invandring av andra skäl, som rent ekonomiska. Att neka besök med antirasistargument håller inte.
13:48 Eva:Att en lite grupp människor ska kunna på något vis stoppa en politiker för att skaffa sig kunskap om hur samhället fungerar är beklagligt. Sedan står samma lilla grupp och skriker demokrati ,fast dom bara är en betydande liten del av alla anställda.  Hur tänker man då?.
13:49 Claes:När folk blir mordhotade påvisar detta att SD inte har rent mjöl i påsen som politiskt parti.
13:49 Erik Karlberg:Man kan, och skall, rösta med fötterna. Om man inte vill ha med nazisterna att göra kanske man inte - av demokratisk princip - kan stänga ute dem, men man kan definitivt vägra att ha med dem att göra: Vägra att träffa dem, vägra att lyssna på dem, vägra att berätta vad man gör eller hur ens verksamhet fungerar. Såvitt det inte står i arbetsbeskrivningen förstås, fast det tror jag knappast.
13:50 pehr gustaf larsson:Nej i demokrations namn så borde man ta emot även SD. Man tar tex emot Reinfeldt både som statsminister och ordf för de sk nya moderaterna Vi skall ju komma ihåg en sak och det är att SD har sett till att invandringen kommit upp på dagordningen och så är dom uttalat försvarsvänliga.  Invandringen finns det ju ingen politiker som diskuterar eller ens redovisar faktiska kostnaden för. Så nu kommer jag givetvis kallas rasist och Sverige demokrat. Det är ju de enda argumentet som extremvänstern har att komma med. Själv är jag fd moderat som inte vet vilket parti jag skall rösta på och det blir inte SD.
13:51 Bortom:Dessa protester är mer PK än verklig övertygelse.. i fikarummet är var och varannan för den politik SD förespråkar.. men få vågar  säga det högt.
13:52 Leif:Personalen ska finnas på sin arbetsplats under arbetstid. Demonstrera får man göra på fritiden. Ta politisk ställning kan man göra på valdagen.
13:53 Sourush Ehsani:SD är ett demokratiskt valt parti. Det blir problematiskt om vi i Sverige säger att vi är demokrater, och  sedan agerar vi utifrån någon slags selektiv demokrati, dvs alla får vara med bara du tycker som majoriteten. Jag flydde från Iran till ett land som idag i mångt och mycket börjar likna det Iran som jag en gång flydde ifrån. Jag är vad ni kallar "invandrare" är väldigt orolig för denna utveckling. Jimmie Åkesson är välkommen att besöka mig på min arbetsplats.
13:53 Emil:Om det medför en risk om hot mot anställda för att han besöker arbetsplatser så bör han inte bli insläppt. Det kan inte krävas att man ska få utstå hot för att man jobbar på en arbetsplats och inte vill träffa en politiker! politiker har inga som helst privilegier i detta sammanhang. En person/anställd som inte vill träffa Jimmie Åkesson ska inte behöva bli tvingad av honom till det och definitivt inte bli hotad för det.  Hur är det med anställda på en arbetsplats som kommer från söder om alperna? Borde inte de få jobba ifred utan att på arbetstid bli häcklade av fascister?.
13:55 Lasse:Det är just denna  odemokratiska anda som fått mig att överväga att rösta på SD för första gången detta val.
13:56 Karl T:Anders: få partier, om knappt några andra, har hot och förföljelser i svansen om man kritiserar dem. Att SD har rötter i rasism går inte att förneka, så om brandmännen har jobbat för att få slut på stenkastning och dylikt (vilket de har lyckats med) så har de all rätt att visa sin ståndpunkt för att skydda sitt arbete. Om det är några som är hycklare så är det SD. Drar på sig offerkoftan så fort de bara kan. Sen ska våra folkvalda politiker kunna ta debatten - med alla partier. Det har de varit dåliga på.
13:56 skogsharen:Ang. hot mot de som protesterar mot SD-besöken. SD måste tydligt och återkommande gå ut och deklarera att man inte accepterar sådant beteende i deras namn.
13:57 Rick:Jag tycker det är en avskyvärd flockmentalitet som präglar kritiken mot SD. Bakom denna kritik ligger samma intoleranta attityder som man tillskriver SD.  SD representerar 10 procent av svenska folket och bör ha samma rättigheter som alla demokratiskt valda partier.
13:57 Paternoster:Alla dom här hoten som berättas om; är dom polisanmälda?.
14:00 Henric Zetterberg:De så kallade mordhoten, det hade varit intressant ifall det klargjordes vem/vilka de kommer ifrån? Jag är mycket tveksam till att någon Sverigedemokrat, medlem som aktiv skulle stå bakom ett sådant idiotiskt agerande  då dessa "debattörer" mest ses som nyttiga idioter och valarbetare av SD ́s medlemmar.
14:00 Studenten:Men när ska folk fatta att Sverige inte har ett problem med invandring! Det handlar bara om ett klassförtryck! Vi har problem med segregering, rasism och utanförskap - inte invandring.  Vi har gott om plats i Sverige!.
14:00 Alexander Guzman:Lasse: Varför vill du rösta på SD för att några inte vill lyssna på dem?  SD har rätt att sprida propaganda, men vi har rätt att välja om vi vill lyssna eller inte.   Det är inte svårare än så.
14:00 Sara:Emil: Våldsvänstern brukar rycka ut vid många tillfällen och hotar lika bra de. Borde vi alla inte likväl slippa dessa?.
14:00 danne:@Claes du tror inte dom som är emot sd har mer att vinna på att "sd:are mordhotar" än sd:arna sjävla. använd kritiskt tänkade lite.
14:02 Johannes:Men ett parti som Sverigedemokraterna, som inte direkt är de ivrigaste förespråkarna för alla människors lika värde, utan själva är ganska ivriga när det gäller diskriminering, måste väl ha viss förståelse för andra människors behov av att få diskriminera vem de vill? Vi som ser Sverigedemokraterna som ett främmande och obehagligt element, måste väl få utöva samma form av diskriminering som de själva anser vara korrekt i de frågor de är engagerade i?.
14:05 Tim:Saken är den att man antagligen fått sparken eller kraftiga varningar om man vägrat släppa in Reinfeld eller Löfven, och media hade antagligen inte tagit upp det eller hanterat det extremt annorlunda.
14:05 Carina Stensson:Jimmie Åkesson tänker besöka ett 60-tal arbetsplatser i 20 kommuner fram till påsk, rapporterade DN nyligen, läs artikeln här.
14:07 Samen:Det är tydligt att det är de som använder rasistkortet som verkligen behöver träffa Jimmie Åkesson och ta reda på vad Sverigedemokraternas politik går ut på istället för att lita blint på de som skriker rasist så fort minsta kritik mot invandring yttras. Snacka om strutsbeteende och antidemokratiskt.
14:08 Clas:Många här påstår att SD frånas sina demokratiska rättigheter.  Upplys oss ovetande vilka rättigheter de blivit fråntagna!.
14:09 Carina Stensson:Flera i diskussionen frågar om hur reglerna egentligen ser ut, och det verkar inte vara så enhetligt utan upp till olika verksamheter och företag att välja hur de vill göra, här finns en DN-artikel som tar upp frågan.
14:09 Kurt:Kan ni i media göra ert jobb och utreda organisationen bakom dessa politiska bojkotter för att förhindra debatt i samhället?.
14:09 Gustaf:Utifrån en demokratisk aspekt anser jag att det är helt legitimt att bojkotta partier som inte stödjer demokratin. Är så fruktansvärt trött att folk "daddar" med SD. Sätt ner foten för neofascismen för att bevara demokratin!.
14:12 skogsharen:@Studenten: alla delar inte din övertygelse om att problemen med invandring handlar om klassförtryck, utan ser istället de socioekonomiska problemen som en närmast oundviklig del av en alltför omfattande icke-selektiv invandring. Och där kommer SD in då övriga partier gömmer huvudet i sanden.
14:12 Samen:Till studenten: Gott om plats finns det i Lappland kanske, men har du helt missat att det är både bostadsbrist och hög arbetslöshet i en stor del av landet? Löser man det genom att fylla på med fler människor?.
14:12 mannen:Det går bra att ha synpunkter på hur mycket pengar som ska fördelas till pensionärer, studenter, handikappade eller barn.Men har man synpunkter på hur mycket pengar som läggs på invandringen blir dett uppror i ankdammen.
14:12 mannen:Strålande med politiker som gör arbetsplatsbesök, en inblick i hur verkligheten ser ut borde fler politiker ägna sig åt !.
14:20 Claes:Det finns ingen skyldighet för brandmännen att jamsa med företrädaren för ett "reformerat" nazistparti.
14:20 Monica:Självklart är det rätt att stoppa SD-besök. Arbetsplatsen ska vara en fredad plats från människor som inte står upp för allas lika värde. Oavsett SD är rasister eller ej, står de inte upp för allas lika värde. Alla arbetsplatser har värdegrundspolicy, och har rätt att inom arbetsplatsens väggar stödja sina beslut på den värdegrund man beslutat.
14:20 Johan:Man kan inte säga att det är okej att tillämpa odemokratiska metoder mot någon vars åsikter man inte gillar i en demokrati. Helt plötsligt har man skapat ett prejudikat. Skälet till att jag är demokrat är att jag tror på lika behandling och allas likhet inför lagen. Även om jag ALDRIG skulle rösta på SD så är det en skam för Sverige att man kan utesluta medlemmar ur fackföreningar utan att detta ifrågasätts.
14:22 Björn Pettersson:Varför kan inte brandmännen bemöta Åkesson med sansade och väl genomtänkta argument? Det känns faktiskt omoget att vägra träffa en demokratiskt vald politiker istället för att påtala sitt missnöje. Utifrån detta perspektiv skulle jag till och med värdesätta om Annie Lööf kom till min arbetsplats.
14:27 ulla:Jag tycker det är en avskyvärd flockmentalitet som präglar kritiken mot SD. Bakom denna kritik ligger samma intoleranta attityder som man tillskriver SD. SD representerar 10 procent av svenska folket och bör ha samma rättigheter som alla demokratiskt valda partier.
14:27 Peter:jag jobbar som sjuksköterska på en avdelning ovanför akuten i malmö. Jag känner mig inte det minsta rädd för att en folkvald kommer på besök. Och jag är inte sverigedemokrat. Efter att jag hört diskussionerna här i huset så står det helt klart att den sk "rädslan" är politiskt motoverad och knappast en reel rädsla för någons personliga säkerhet. jag tycker verkliegn att alla folkvalda, oavsett politisk färg ska få företräde till vår verksamhet som dom ju ytterst beslutar om.
14:28 Dan:Jag tycker det vore oerhört intressant om ledaren för ett riksdagsparti kom till mitt jobb. oavsett partitillhörighet. dessa bojkotter spelar SD i händerna. Som någon skrev, de får "offerkoftan". Kanske är detta precis vad Jimmie vill ha.
14:28 Anders:Han måste få besöka. Man får ofta intrycket att en majoritet stödjer sådana protester. Så verkar det sällan vara, inte sällan en liten högljudd grupp yrkesdemonstranter. Om man anser SD inte förstått så måste man väl visa hur det egentligen är! Att hålla händerna för öronen, blunda och ropa högt "Nazister" är ju bara barnsligt!.
14:28 Studenten:Men gör det attraktiv för invandring i Lappland då. Men är hög arbetslöshet och bostadsbrist verkligen en påföljd av invandring? Snarare handlar det om en allt för icke-reglerad marknadsekonomi. Det är klart det blir bostadsbrist när giriga företag gör om hyresrätter till bostadsrätter. Vem har råd?  Lider Sverige av en ekonomiskt nedgång men invandring är bara en belastning för samhället utifrån en marknadsekonomi. Men i en marknadsekonomi förlorar alla förutom de vita männen.
14:28 Eva:Brandmännen är bara löjliga. Det blir problem när man likställer begränsad invandring med att inte se till alla likas värde. Det är som att säga att Sverige var ett oerhört rasistiska tidigare när vi hade en mer restriktiv invandringspolitik.
14:28 Maria Myrstener:SD skriver i sitt principprogram att de är emot mångfald. De är dessutom emot HBTQ-personer i olika politiska frågor. De tycker att män och kvinnor har olika platser i samhället. De vill inskränka aborträtten. Alla dessa frågor inskränker demokratin och våra mänskliga rättigheter på olika vis. Därför är det rätt att i demokratins namn säga nej SD.
14:29 Omar:Vet människor vad rasism betyder när det verkar finns lika många förklaringar som uttolkare av ordet?  Bara för att etiketten klistras på Jimmie behöver det inte betyda att det är rätt.
14:29 Lena Bengtsson:Vart är demokratin och jämlikheten i Sverige på väg om inte alla får ha en åsikt? Vem bestämmer vad som är rasistiskt och vad som är kritik mot integrations politiken?.
14:32 Tove:Borde inte folk själva få välja vilka man vill möta på sina arbetsplatser? Det politiska samtalet kan man väl ta på offentlig plats istället - typ torgmöten?  Däremot så måste alla folkvalda politiker i en nämnd eller liknande kunna besöka verksamheten man styr över.
14:32 Rick:@ Monika.  Vilka står upp för människors lika värde? Moderaterna har infört privatisering i skola och omsorg och därmed skapat en klassegregation där de rika är mer värda än mindre bemedlade. Om man vill ha ett samhälle där alla har lika värde så bör man börja med sig själv, dvs behandla alla människor med samma respekt och inse att vi alla har lika värde. Ge Jimmie en kram ;).
14:32 Alcal:När tycker brandmännen att ett parti står upp för allas lika värde? Endast om partiet är för en helt obegränsad och fri invandring?.
14:33 Bro:Gustaf, Monica, och alla andra som tycker att politisk diskriminering är ok: Ser ni det inte som problematiskt att följa de exempel/beteenden som ni säger er ta avstånd från?  Att någon annan gör fel ursäktar inte att man själv gör fel, och "Öga för öga, tand för tand" borde vi också ha lagt bakom oss som demokratiskt rättssamhälle.
14:33 Lasse:Maria Myrstener:Jag vill i så fall höra det från SD och inte dig. Låt oss lyssna och ta styällning själva, vad är du egentligen rädd för?.
14:33 Peter:Givetvis ar SD rasistiskt. Ar det bara jag som har vuxit upp i det har landet? Som minns Ultima Thule och Bevara Sverige Svenskt. Dags for hogerextremisterna att sluta hymla!.
14:33 Peter:Givetvis ar SD rasistiskt. Ar det bara jag som har vuxit upp i det har landet? Som minns Ultima Thule och Bevara Sverige Svenskt. Dags for hogerextremisterna att sluta hymla!.
14:33 Fredrik:Det här är precis vad SD vill ha, fokus från den viktiga frågan på småsaker. Lyft blicken och ifrågasätt deras främlingsfientlighet istället.
14:34 kajsa:Hoppas det inte börjar brinna någonstans då när de åker iväg med alla brandbilarna.
14:36 Jonas:Nej, Maria Myrstener, det står inte alls i SD's principprogram att SD är emot mångfald. Du gör som vanligt i Sverige, lägger ord och åsikter i munnen på SD. Usch. Läs om, läs rätt.
14:36 Valle:Är väl upp till ansvariga på resp arbetsplats att bestämma. Jag är SD-sympatisör själv men kan inte se vitsen med att politiska partier ska besöka arbetsplatser.
14:38 Carina Stensson:Några sista inlägg till kommer med, innan diskussionen avslutas.
14:38 Tomas:SD är inte invandrarfientliga, De vill bara ha en bättre invandringspolitik där man, istället för som idag, tar in färre invandrare och lägger resurser på att integrera dem så att segregationen minskar.  Idag tar vi in jättemånga invandrare bara för att visa omvärlden hur duktiga vi är, för att sedan skita i att lägga resurser på att interagera de i samhället. Det som vi istället borde göra är att ta in färre invandrare, men satsa på att göra dessa nysvenskar till en del av samhället.  Just därför behöver SD fler mandat i riksdagen.  Dagens invandringspolitik är ohållbar.
14:38 Johan:Det här är ett resultat av medias hets. Media förstör den demokratiska processen. Helt ansvarslöst.
14:39 Per:Skandal att facket och vänstern driver på en sådan hatmobb att det slutar med att folkvalda inte kan besöka arbetsplatser. Om man inte gillar SD:s politik finns det seriösare sätt att visa det på.
14:42 Ellen:Att intala sig att SD är som vilket annat parti som helst är att ljuga för sig själv. Skulle också samla till protest om Åkesson skulle vilja besöka mitt jobb.
14:42 Mike:Förstår inte hur "allas lika värde" går ihop med diskrimering. Diskriminering skapar hatets drivkraft. Går att diskutera politik utan att vara av samma åsikt. Ta inte det hela på så blodigt allvar.
14:43 Sourush Ehsani:Ett besök på en arbetsplats som betalas med skattepengar är väl inte konstigare än att styrelsen i Volvo inspekterar den färdiga produkten och vill höra med arbetarna hur saker och ting kan förbättras?.
14:43 Nils:När ska vi få ett opolariserat debattklimat i Sverige? Media fungerar som en mistlur för snedvridna åsikter.
14:43 Esfahn:Att kalla SD rasister och vägra bemöta dom med argument gynnar bara SD.
14:43 Kurt:Är det nån som vet hur många brandmän som inte åker iväg? Saknas lite info om det känns det som.
14:43 Andreas:En liten fundering som väcks är ju vad som händer den/dem som hindrar VP, MP och de andra partierna från att komma in på skolor och arbetsplatser. Jag är då helt övertygad om att man kommer bli uthängd i all media som rasist, nazist, högerextrem och allt man kan tänka sig. Men de som utestänger SD är nästan hjältar i media. Varför är det en skillnad på detta då alla partier i riksdagen är inröstade av det svenska folket?.
14:45 Sture:Jag tycker det är helt rätt. Det finns sju demokratiska partier i riksdagen. Och så finns SD. De vill så gärna tro att de är ett parti som andra. Men det är de inte.
14:45 Adam Olsson:Detta är vuxenmobbning och diskriminering. Alla partier skall behandlas lika. Stänger man ute SD skall man stänga ute alla andra partier.
14:45 Samuel:Politiker får gärna komma och se hur vi har det på jobbet. Det betyder väl inte att jag måste hålla med dem om allt?.
14:45 Carina Stensson:Jag tackar för dagens diskussion! För att vara med i senaste nyhetsdebatten, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
