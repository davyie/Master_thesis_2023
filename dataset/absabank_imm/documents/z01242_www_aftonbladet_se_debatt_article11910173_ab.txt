Läsarnas reaktioner på kopplingstvång:.
För allas bästa - koppla djuren!.
Har man hund så bör man inse att den kan skrämma andra, hunden är – som det påpekas i artikeln – ett rovdjur och det är inte hundens fel. Ingenting är hundens fel, det är alltid ägaren det kommer an på.
Med selektiv varseblivning så tycker jag att man ofta får läsa om lösa hundar som skadar människor. Hundar kan också skada varandra så det är hänsynslöst även mot djuren att låta dem springa lösa. Det strikta ansvar som åligger hundägaren ger heller inget tolkningsutrymme om olyckan är framme.
Greta.
Ja, varför inte?.
Som hundägare sedan 1981 så kan man bara konstatera att hundarna blivit fler och fler i samhället, samtidigt som man märker att många hundägare har en bristande lydnad på sina hundar.
I dag förespråkar många hundkännare en annan typ av uppfostringsmetoder än för bara 10 år sedan - man får inte ta i sin hund, inte säga nej, inte höja rösten.
Det fungerar kanske på en del hundar, men tydligen inte alla. Många behandlar sina hundar som människor och ger dem mänskliga känslor.
Det är inte ofta jag släpper mina hundar lösa för att de ska få "springa av sig". De gör av med mer energi och mår bättre efter ett träningspass (spår, apportering, lydnad). Springa av sig kan de göra vid sidan av cykeln.
De gånger mina hundar är lösa är under träning, vid jakt eller vid min sida under promenaden, alltså under kontrollerade former.
Kanske är inhängnade hundrastgårdar en lösning på problemet med lösspringande hundar som jagar folk. Frågan är dock om hundägaren är intresserad av att ta sig till ett sånt område bara för att låta hunden springa lös?.
"Rowan".
Koppeltvång på alla hundar, alltid? Skulle inte tro det!.
Jag har själv hunduppfödare och har ett antal hundar hemma. Jag är i skogen med dem varje dag, året runt, för att motionera och träna dem. Ofta träffar vi på människor som är glada och trevliga.
Men sen kommer vi till de andra, så kallade hundrädda människorna, som bara därför kan vara precis hur otrevliga som helst mot dem de träffar.
Jag har själv vid flera tillfällen, helt utan anledning, blivit gapad på av människor som gett sig ut i skog och mark och tydligen är så rädda att de helt tappar besinningen bara de ser en hund. Detta även om hunden inte gör några som helst försök att hälsa, skälla, springa mot dem utan bara går brevid mig utan koppel.
Varför i hela friden ska jag behöva ta det?.
Om nu folk har såna problem med hundfobier, rädslor med mera så ta tag i det då, eller stanna hemma!.
Jag håller fullständigt med om att hundar ska vara lydiga och under kontroll när dom är lösa, men att bestraffa alla för att några få inte har koll på sina hundar är fruktansvärt orättvist!.
Hundar har en viktig roll att fylla i vårt sammahälle, både socialt för unga och gamla, som redskap i kampen mot brott och narkotika med mera.
Om du eller någon som likt dig skulle gå vilse i skogen eller på ålderns höst virrar bort sig och inte hittar hem, skulle du/ni då vilja att en hund kommer och letar rätt på er? Skulle tro det.
Det är synd att du/ni råkat illa ut, men snälla nån, besinna er lite!.
Mathilda Lückner.
kennelägare.
Visa hänsyn.
Jag anser inte att alla hundar ska vara kopplade, men förstår att det behövs i städer. Man kan ju inte heller garantera att hunden inte springer ut i trafiken eller framför en cykel.
Som alltid gäller det att visa hänsyn mot andra. Har själv en labbe på snart fyra år.
Vi bor i ett litet samhälle. Han går lös på vissa cykelvägar, i skogen med mera, men jag ropar alltid in honom när vi möter någon. Då han får sitta vid min sida tills någon gående/cyklist passerat och jag kopplar honom när vi möter en annan hund.
Han bryr sig bara om att få godis av mig när han suttit kvar. Han får inte springa längre bort än cirka 15 - 20 meter (om jag kan se att det inte kommer någon). Han är inte heller aggressiv mot andra hundar, kanske för att han inte får möta okända hundar ensam utan att jag står/går emellan.
Susanne.
Lag om kopplingstvång på hund NU.
Jag håller absolut med. Min dotter är inne på sin andra veckas sjukskrivning efter att blivit attackerad av en lösspringande rottweiler då hon var ute och gick med sin kopplade hund. När hon gick emellan för att skydda sin hund blev hon svårt biten med tre hugg i ena benet, ett hugg i andra benet och ett hugg i armen. Stelkrampsspruta, tre läkarbesök och omläggning hos distriktssköterskan flera gånger.
Polisen kan inget göra utan målet läggs ned därför att det inte fanns vittnen.
Min dotter blev dessutom utskälld av den andra hundens matte för att hon inte släppte sin hund. Min dotter som älskar djur har nu blivit hundrädd.
Sigun Persson.
Jag tar ansvar som hundägare.
Jag håller med om att det ska vara koppeltvång. Jag är själv hundägare och tar mitt ansvar, både vad gäller koppel och ta upp hundbajs. Min största rädsla är om det kommer en hund som är galen och biter ihjäl min.
Kennelklubben kunde dra igång en rikstäckande drive – ”Jag kopplar” – med dekaler och pins.
Koppel = Ansvar.
Sök hjälp, ni som är hundrädda.
Trams, trams och åter trams. Hundar behöver gå och springa lösa i skog och mark för att må bra. Har själv två hundar som går lösa i skogen. De jagar inte, de är totalt ointresserade av människor som vi möter, de tittar inte ens på dem.
Så länge hunden inte stör eller jagar finns det ingen anledning att ha koppeltvång. Hundar behöver få springa av sig sin energi. Om de inte får det blir de olyckliga, stressade och irriterade – är det sådana hundar ni vill ha?.
Personer som är så rädda att de inte klarar av att möta hundar eller andra djur bör söka hjälp för detta omgående. Skärpning!.
