Barn och unga i förorterna har rätt till inflytande.
Just nu är situationen i storstädernas förorter i mediernas blick- fång. Vi får alarmerande rapporter om oroligheter. I Biskopsgården, Frölunda, Hammarkullen, Hjällbo, Gottsunda, Rosengård, Vallby och på andra platser har bränder blossat upp och stenar kas- tats. Detta är områden där Rädda Barnen visat att barnfattigdomen är hög.
Det här är en argumenterande text med syfte att påverka. Åsikterna som uttrycks är skribentens egna.
Ett antal unga människor i förorterna, varav många fortfarande är barn, har uttryckt ilska, upp- givenhet och misstro mot samhällets representanter. Samhället svarar genom att åtgärda vissa omedelbara problem men tar inte tag i de verkliga orsakerna.
Barn och ungdomar är upprördaoch tycker att deras stadsdelar får oförtjänt dåligt rykte. Många boende känner inte igen sig.
Den negativa bild som målas upp måste vi alla ta ansvar för. De flesta barn och unga trivs och är stolta över sitt område. Samtidigt vittnar de om att de ofta utsätts för diskriminering och kränkande behandling i möten med myndigheter. Barn och unga i förorterna upplever själva att deras villkor och förutsättningar är sämre än andras.
Rädda Barnen ser med stor oro på denna utveckling. Vi vet att fattigdom och utanförskap går i arv, barn till föräldrar som står utanför arbetsmarknaden har mycket svårare att själva etablera sig. Fattigdom ökar risken för utsatthet på snart sagt alla områden i livet. Barn och unga från fattiga familjer utsätts oftare för våld, de har sämre hälsa, sämre skolresultat och känner sig oftare otrygga. Detta leder till utanförskap, dålig självkänsla och brist på framtidstro.
Barn och unga i förorterna har samma rätt till inflytande och delaktighet i samhället som andra. Deras kunskaper och kompetenser måste lyftas fram och värdesättas. Rädda Barnen har startat verksamheter i Rosengård, Husby och Hjällbo tillsammans med barn och unga, som syftar till ökad delaktighet och tillvaratar deras potential och kapacitet. Men mer behöver göras!.
Skräddarsydda kurser i ämnen som intresserar och engagerar både kropp och själ.
I år fyllerbarnkonventionen 20 år. Rädda Barnen uppmanar rege- ringen, ansvariga myndigheter och berörda kommuner att i enlighet med barnkonventionen vidta kraftfulla och långsiktiga åtgärder för att säkerställa att barns och ungas rättigheter respek- teras. Förändringen måste utgå från deras behov och de måste vara delaktiga och medskapande.
Rädda Barnen kräver åtgärder för att minska barnfattigdomen, för att stötta utsatta familjer, skapa mötesplatser för barn och unga och arenor för inflytande. Hjälp oss skapa framtidstro!.
INGER ASHING.
ordförande Rädda Barnen.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
