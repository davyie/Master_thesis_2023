Det krävs en haverikommission mot våldet.
Att minst åtta kvinnor hittills i år har dödats av sina män visar på en skrämmande likgiltighet från samhället som gör att det ser lika ut år efter år. Nu förväntar vi oss att Socialstyrelsens dödsfallsutredningar kommer i gång och kan börja göra skillnad, skriver Roks ordförande Angela Beausang.
Det är självklart att samhället måste få ta del av de här dödsfallsutredningnarna.Angela Beausang.
Det här är en argumenterande text med syfte att påverka. Åsikterna som uttrycks är skribentens egna.
Hittills i år har minst åtta kvinnor dödats av män som de har eller har haft en nära relation till. Det är de dödsfall som betraktas som mord eller dråp och som är uppklarade. Ytterligare fem polisutredningar pågår där nuvarande eller före detta män är misstänkta. Förmodligen finns det fler dödsfall som ännu inte är kända men där en man tagit sig rätten att döda en kvinna han lever eller har levt med. Det är ett så kapitalt misslyckande från samhällets sida att detta dödande får fortsätta ske, år efter år, utan att minska.
Hade samhället kunnat förhindra de här morden? Roks anser att de mord som skett hittills i år visar en skrämmande brist på kompetens hos myndigheterna. Iflera fall blir det tydligt att det finns en bristande länk mellan varningssignalerna från kvinnorna och de åtgärder som då borde vidtas. Den bristen får dödliga konsekvenser. Med tanke på hur mycket vi vet om mäns dödliga våld vid det härlaget skulle jag vilja säga att Roks är rädda att det handlar om likgiltighet från samhället, snarare än brist på kompetens.
Mordet i Malmö i våras, där en kvinna höggs ner på öppen gata framför sina två döttrar, visar tydligt vad som händer när man låter magkänslan styra i stället för kunskap och erfarenhet. Det fanns hot- och riskanalyser från polisen och Kriminalvården, som talade för att mannen skulle begå brott igen. Men tingsrätten struntade i varningssignaler och analyser och släppte honom fri. Familjerätten tvingade sedan kvinnan till en förhandling med mannen, fastän åklagaren i mordfallet anser att man mycket väl kunnat ha henne på videolänk. Den förhandlingen gjorde att han kunde hitta henne, och sedan på ett mycket planerat sätt döda henne.
Detta ser Roks gång på gång, hur våldet försvinner på vägen från polisen till familjerätten– man tarinte hänsyn till den skräck kvinnan och barnen lever i. När den våldsamme mannen blir en vanlig pappa försvinner också myndigheternas förståelse för kvinnans rädsla att mötahonom.
I slutet av juli dödades ytterligare två kvinnor i Malmö. Båda hade varit i kontakt med socialtjänstens kriscentrum, enligt . Båda kvinnorna hade försökt lämna sina våldsamma män, ännu en varningssignal som vid det här laget borde vara vida känd och tas på största allvar – när hon försöker gå är det som allra farligast. Men deras rop på hjälp fångades inte upp.
Skräddarsydda kurser i ämnen som intresserar och engagerar både kropp och själ.
Det börjar inte med ett mord, det är där det slutar. Men alla de män som mördar kvinnor börjar som misshandlare, fysiskt och psykiskt, och kanske är det ren tur att inte fler kvinnor blir mördade. Det faktum att en man inte drar sig för att slå en kvinna ens inför de gemensamma barnen visar på en särskild hänsynslöshet som i förlängningen kan sluta med mord. Det faktum att han anser sig ha rätt att kontrollera vad kvinnan gör, vem hon har kontakt med, hur hon lever – det gör det sannolikt att han kommer att vägra acceptera den dag hon väljer att lämna honom.
Kvinnojourerna har varslat årefter år om att det här är enallvarlig brottslighet, men att det finns varningssignaler och riskfaktorer som det går att se och fånga upp i många fall. Vi har sett, vi har berättat vad vi sett, vihar lagt förslag efter förslag påhur samhället kan se riskerna och förebygga mord. Framför allt har vi krävt att samhället börjar ta de här morden på allvar! Över 200 kvinnor har dödats i2000-talets Sverige, närenkvinna hade varit en för mycket.
Vi har under många år bett myndigheterna att undersöka varje fall av en mans dödliga våld mot en kvinna och se vad som gick fel, för att åtgärda det. Vad kunde ha gjorts bättre? Vad missades? I vissa fall kanske det inte hade gått att förebygga, det måste vi också vara medvetna om. Men någonstans brukar det ofta finnas varningstecken, och samhället måste känna igen dem. En haverikommission, som kartlägger och reder ut hur alla aktörer kring kvinnan har agerat och utifrån vilken kunskap, skulle vara ett viktigt redskap i arbetet med att förebygga dödligt våld. Det skulle också vara en tydlig och viktig signal om att vi som samhälle tar de här morden på största allvar och behöver veta exakt var det brustit.
Sedan årsskiftet finns nu lagen om dödsfallsutredningar när kvinnor dödas av närstående och Roks väntar med spänning på Socialstyrelsens första rapport. Vår förhoppning är att man kartlägger händelseförloppet ochreder ut vart det gick snett,precis som i haverikommissioner när flygplan störtar eller fartyg sjunker. På så sätt kan man förebygga att något liknande händer på nytt. För oss är det självklart att hela samhället måste få tadel av de här dödsfallsutredningarna. Vi, kvinnojourerna, liksompolis, socialtjänst, åklagare, sjukvård**– **alla måste få veta vad somgått fel. Bara då kan vi börjaarbeta förebyggande så att vi kan börja minska siffran. Då kanske inte 17kvinnor behöver dö varje år.
ANGELA BEAUSANG.
ordförande i Roks, Riksorganisationen för kvinnojourer och tjejjourer i Sverige.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
