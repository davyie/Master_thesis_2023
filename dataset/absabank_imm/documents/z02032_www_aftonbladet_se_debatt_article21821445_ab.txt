Satsningarna räcker  inte, Bah Kuhnke.
SLUTREPLIK. Det är positivt att Alice Bah Kuhnke ser rasismen som ett av vår tids stora samhällsproblem (11/18). Ändå är regeringens satsningar för att bekämpa rasismen otillräckliga.
Även om regeringen vill slå på stortrumman med sin nationella handlingsplan mot rasism, så är sammanlagt 20 miljoner på fyra år för en sådan plan inte mycket. I sin nästa budget borde regeringen satsa lika stort på antirasism som den i dag satsar på jämställdhet.
Dessutom borde en ambitiös handlingsplan mot rasism utvecklas i nära samarbete med en bred koalition av civilsamhällesorganisationer och relevanta experter i enlighet med FN:s riktlinjer.
FN betonar att civilsamhället och experter snarare än regeringsrepresentanter bör vara tongivande när en nationell handlingsplan mot rasism tas fram. De dialoger med civilsamhället som Ministern refererar till i sin replik räcker inte i detta avseende.
Vi vill se en nationell förklaring och handlingsplan mot rasism utvecklad och understödd av en bred koalition av civilsamhällesorganisationer och sakkunniga. Vi vill även uppmuntra alla politiska partier att utveckla omfattande åtgärdsprogram mot rasismen.
Vi står bakom projektet #SverigeFörAlla som ämnar åstadkomma just detta. Projektet ligger nu hos regeringen och Malmös kommunstyrelse för övervägande. Det kostar en bråkdel av de 10 miljoner som den förra regeringen gav till den feministiska festivalen Nordiskt Forum förra året.
Men oavsett om regeringen väljer att stödja projektet eller ej, hoppas vi på en inbjudan till samtal om hur vi kan samarbeta kring en nationell handlingsplan. Överhuvudtaget vill vi öppna upp för dialoger med landets politiska partier om hur vi kan lyfta antirasism på den politiska dagordningen.
Jämlikhet och ickediskriminering måste bli en självklar utgångspunkt i politiken och samhället i stort.
Afrosvenskarnas riksförbund.
Antidiskrimineringsbyrån Helsingborg.
Antirasistiska akademin.
Black Coffee.
Byrån för lika rättigheter.
Centralförbundet Roma International.
CinemAfrica.
Civil Rights Defenders.
Diskrimineringsbyrån Uppsala.
Ensamkommandes förbund.
English International Association i Lund.
Fight Racism Now (FRN).
FN förbundet i Malmö.
Förbundet Hassela Solidaritet.
Föreningen Tryck.
Guatemalanska föreningen i Lund.
Göteborgs rättighetscenter.
Hassela Ungdomsrörelsen.
Ibn Rushd studieförbund.
Interfem.
Kurdiska federationen paraply.
Kultwatch.
Landsförbundet svenska samer.
Malmö jämställdhetsbyrå.
Malmö mot diskriminering.
Malmös minoriteter för solidaritet och rättvisa.
Megafonen.
Mångkulturellt centrum.
Nätverket antirasister i Uppsala.
Organisation for Poverty Alleviation and Development (OPAD).
Orten i Fokus.
Pantrarna.
Raoul Wallenberg Institute for Human Rights.
Revolution poetry.
Roma filmfestival.
Roma institutet.
Romano Pasos Research Center.
Romarådet i Helsingborg.
Romer för kulturell utveckling.
Romska rådet i Göteborg.
Riksförbundet Romer i Europa.
Samarbetsorgan för etniska organisationer i Sverige (SIOS).
Saminuorra.
Staden är din.
Svenska muslimer för fred och rättvisa.
Sveriges unga muslimer.
Tamam.
Teskedsorden.
Ungdom mot rasism.
Örebro rättighetscenter.
