Människan är gjord för att äta kött.
Jag tänker på er som är vegetarianer av anledningar som att ”Människan är inte köttätare”, ”Det är äckligt att äta lik”, ”Jag vill stoppa forskningen”, ”Jag tycker att sättet djur behandlas på före slakten är för jävligt”, “Djurförsök borde inte finnas” och på er som släpper ut illrar och liknande.
I tidernas begynnelse åt människan frukter, bär och as. Människan lärde sig att göra spjut för själva kunna döda sitt byte. Våra tänder och vårt matsystem är gjorda för att äta både kött och visst grönt, vi behöver alla näringsämnen och vitaminer för att våra kroppar och vår hjärna ska fungera tillfredsställande, ett av bevisen på det är att det finns kosttillskott?åt vegetarianer att köpa på?apoteket.
Sen kan jag mycket väl medge att det kan kännas äckligt om man hela tiden tänker på att man äter ett lik.
Men allvarligt, det finns så mycket som kan anses äckligt i den här världen: vin som trampas av svettiga fötter, grönsaker som kommer upp ur smutsig och ofta förorenad jord som dessutom blivit gödslad med kobajs och kiss. Men det är naturligt! Det är så man gör vin, det är så man odlar.
Men skulle det vara onaturligt att äta kött när man är ett köttätande djur?.
Ni som inte äter kött för att slakten inte går humant till borde själva bli slaktare och starta eget slakteri där ni ser till att djuren får en trevligare död. Ni kan inte bara sitta med en morot i munnen och vänta på att hela Sverige blir vegetarianer, det tar för lång tid. Se då hellre till att göra det bästa av den situation som är just nu.
Viss kosmetikaforskning skulle jag vilja lägga ner, allt som har med smink att göra borde totalförbjudas, men att vilja lägga ner annan djurforskning vore helt vansinnigt, det kan låta själviskt men jag tror att även du som vegetarian skulle ha svårt att acceptera att bli sönderbränd och ärrig i ansiktet och inte få göra något åt det, eller du får en njursjukdom och ingen vet hur man byter njure osv.
Och ni som släpper ut djur som under hela sitt liv suttit i bur, tror ni verkligen på fullaste allvar att de vet hur man överlever i naturen? Hur vore det om ni istället använde era krafter på att få folk att hellre välja fuskpälsar?.
Jag vill avsluta med att skriva att det går otroligt mycket kött förlorat i de stora magasinen, kött slängs, det är ett faktum. Alltså har flera djur gett sitt liv helt i onödan.
Theres Farcher (21 år).
