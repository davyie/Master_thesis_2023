Sluta hyckla!.
Nu kan inte jag som vanlig medborgare hålla tyst längre. Denna hetsjakt och detaljletning har gått alldeles för långt. Det finns inte många helt fläckfria människor i detta land som aldrig begått någonting som räknas vara i gråzonen.
Inte heller politikerna kan vara helt perfektaeller levt helt klanderfritt hela sitt liv. Vem har det? Har ni? Om ni skulle gå på socialdemokraterna och vänsterpartiet lika hårt,skulle ni hitta minst lika många lik i gaderoberna!.
Varför har ni inte granskat Perssons herrgårdsaffär lika hårt? Hur kunde Persson över huvud taget sitta kvar efter tsunamikatastrofens fruktansvärt dåliga hantering ?.
Varför får oppositionen komma till tals mer än regeringsföreträdarna? Inte ens Eva Hamilton på SVT är perfekt. Ska ni sätta åt henne lika hårt som ni gjort med regeringen?.
Det är pinsamt hur vinklat media bevakar händelser i detta land. Är alla journalister röda?.
Jag vill verkligen inte tro det. I ett demokratiskt land där halva Sverige röstat borgerligt och halva Sverige röstat rött, borde detta även återspeglas i massmedia. Så är inte fallet.
Journalisterna på framför allt TV4-redaktionen är fruktansvärt partiska.
Jag skäms över detta lands mediebevakning.
Låt Fredrik Reinfelt och hans regering få börja jobba i fred. Låt dem få komma igång med alla sina goda planer för detta land i förfall.
Leverera nyheter till landets väljare som vi är intresserade av. Inte smutskastningskampanjer likt skvallertidningar. Ni skämmer ut detta land inför resten av världen.Hoppas att ni förstår att ni förlöjligar er själva med denna låga nivå till journalistik!.
Med förhoppning om förbättring!.
Här är alla länkar.
Lena Bolander (sjuksköterska i Stockholm).
