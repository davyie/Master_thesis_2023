Stoppa fifflet med biljetter.
Den som vill se finalen på Melodifestivalen live på Globen i Stockholm nästa år kan inte längre köpa biljetter på den vita marknaden. Däremot går det bra att köpa biljett svart på nätet för 3 495 kr. När biljetterna såldes på Ticnet kostade de 945 kr. För väldigt många schlagerfans är det ett helt otänkbart pris. De får stanna hemma.
Det är tyvärr ingen engångsföreteelse. Det blir allt svårare för enskilda musikintresserade att komma över attraktiva evenemangsbiljetter till ordinarie priser vid stora, attraktiva arrangemang. Liknande förhållanden råder inom idrotten och då framför allt vid heta fotbollsmatcher.
Att det blivit så här beror på några få företag som lever på att köpa upp biljetter billigt och sedan sälja dem dyrt. Det är enkelt: ett företag kan hyra in inköpare från ett bemanningsföretag som får med sig en bunt sedlar och köper på sig så många biljetter de kan för företagets räkning. De ordinarie biljetterna tar snabbt slut och säljs vidare på nätet till två tre gånger högre priser. De här enstaka företagen har via Internet skapat en stor svart marknad för biljetter till stora musik- och idrottsevenemang. Dom konkurrerar med vanliga biljettköpare om biljetterna, men det är inte en konkurrens på jämlika villkor.
Till sitt förfogande har svartföretagen en stab av inköpare som snabbt kan länsa biljettkassorna och sedan snabbt få ut biljetterna med hjälp av webbsidor designade för försäljning av svarta biljetter. Stora konserter med många tusen biljetter säljer slut på en halvtimme. Senare samma dag finns biljetter att köpa på svarta börsen, men till många gånger högre pris. Vid stora släpp annonseras biljetter ut på svarta marknaden redan innan biljettsläpp. Förlorarna är de unga fansen och andra som inte har råd med svindyra biljetter. Den som dyrkar och gjort stjärnans musik till sin. En facebookgrupp med nära 700 medlemmar kräver stopp för andrahandsförsäljningen.
Fotbollförbundet har anmält flera av svartföretagen för falsk marknadsföring. Redan före biljettsläpp har de annonserat om att de säljer biljetter som inte finns att få tag i på annat sätt.
Arrangörerna är bundna i avtal med artisterna att sälja biljetterna till ett visst pris. Många artister vill hålla en viss prisnivå för att nå en viss målgrupp eller för att vårda sin trovärdighet gentemot fansen. Bland arrangörerna finns en rädsla för att höga biljettpriser på sikt ska skrämma bort besökarna.
har belyst biljettskojeriet och visat på omfattningen. Hur svartförsäljarna utan svårigheter kan få fram biljetter när de är slutsålda hos Ticnet, hur svartförsäljare kan få fram biljetter till ett sammanlagt värde av ett par miljoner kronor på ett bräde, hur biljetter säljs på nätet till fejkade konserter. Åtta av tio läsare krävde stopp för svarthandeln.
Konsertarrangörerna har uppvaktat regeringen med krav på lagstiftning. De vill få ett stopp för den oseriösa handeln. Artister tar också avstånd från att deras konsertbiljetter säljs till överpriser. Bruce Springsteen har vid flera tillfällen uttryckt stark irritation över att fansen inte kan köpa hans biljetter. Men regeringen väljer att inget göra. Några enstaka företag tillåts därmed skära emellan och pressa upp priserna på biljetterna. Till skillnad mot regeringen anser vi att de här företagens makt över tillgången på konsert- och idrottsbiljetter är oacceptabel.
Skyddet för konsumenterna mot det systematiska ockret med biljetter måste stärkas. Danmark, Norge och Belgien har redan infört lagstiftning mot att sälja biljetter vidare till ett högre pris än vad som står på biljetten. I Danmark kan förbudet kringgås bara om det finns ett avtal med arrangören. Dessutom kan den som köpt en biljett till svartpris kräva tillbaka mellanskillnaden mellan biljettpris och svartpris. Bara den risken har effektivt satt stopp för den i företag organiserade svarthandeln. Vi socialdemokrater har länge krävt ett starkare skydd av konsumenterna mot biljettocker. En lag stoppar självklart inte all svarthandel. Men rätt utformad kan den sätta käppar i hjulen för och kanske till och med stoppa de nätbaserade företag som står för merparten av svarthandeln och som satt den i system. Det är hög tid att också Sverige tar ställning för fansen och mot svarta börsen. Det är möjligt genom en ny lag mot biljettocker.
FAKTA.
Bloggat om Lissabonfördraget.
Fördraget ger oss nya möjligheter.
Cecilia Wikström:  Äntligen har jag fått tillfälle att närma mig mitt andra vallöfte, nämligen frågan om människohandel. Om bara några dagar träder Lissabonfördraget i kraft vilket ger oss parlamentariker nya möjligheter att påverka den frågan på allvar i och med att parlamentet kommer att få medbeslutanderätt i frågor som rör polisiärt samarbete. Nu kan kampen på allvar börja!.
Undermåligt ur demokratisynpunkt.
Dick Erixon : Lissabonfördraget är undermåligt ur demokratisynpunkt. Väljarna kan inte ställa makthavarna till ansvar och man har inte några som helst möjligheter att påverka vilken inriktning EU ska ta: mer centralism eller mer federalism och mer höger eller vänster. Det är skandalöst att etablissemangen skapat ett system som stänger medborgarna ute från att besluta i de avgörande besluten, som vem som ska leda unionen.
Bloggredaktör: Ulrika Lundberg.
Thomas BodströmLeif PagrotskyEva Sonidsson.
