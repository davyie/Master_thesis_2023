Lamotte rasar mot SVT Skånes framställan av misstänkta gruppvåldtäktsmän.
Lamotte rasar mot SVT Skånes framställan av gruppvåldtäktsmän som offer. Lamotte har gjort ett inslag som publiceras på Facebook, där han klipper ut två valda delar ur ett lokalt SVT inslag tillsammans med sin egen kritik av hur SVT väljer att lägga huvudfokus på gärningsmännen som offer samtidigt som den våldtagna inte nämns med ett ord.
Nyheteridag har skrivit mer om detta, där även Joakim Lamottes inslag finns att se:.
Jag var slö nog att utgå från att det Lamotte sa stämde och efter att ha sett hans inlägg mejlade jag SVT för att påpeka att detta var långt bortom anständighetens gräns. Som svar fick jag två länkar, hela inslaget som visades på SVT Skåne samt det skrivna inlägget från svt.se. Man påpekade även att det var fult av Lamotte att klippa ut valda delar för att, i deras mening, förvränga inslaget:.
Efter att SVT anklagat Lamotte för fulklippning (artikeln på svt.se var visserligen förhållandevis neutral) blev jag lite förvånad, efter att ha sett och läst båda inslagen, att jag inte kan annat än hålla med Lamotte. Han har visserligen klippt ut två valda delar men utan att, som jag ser det, förvränga andemeningen. Hela inslaget går ut  på att framhålla gruppvåldtäktsmännen som offer som för att försöka måla upp nån slags förståelse för att de begår ett sånt här fruktansvärt brott. Det fattar nog de flesta att de inblandade med stor sannolikhet är någon form av problembarn men nån jävla måtta får det väl ändå vara med ömkandet, menar jag.
Vad anser ni själva efter att ha sett inslagen? Är det gärningsmännens eller våldtäktsoffrets lidande som ska sättas i fokus här? Har Lamotte fulklippt inslaget för att förvränga andemeningen? För mig är detta så klart retoriska frågor och den här typen av inslag som SVT gör kan i min värld lika gärna likställas med en form av fejknyheter eftersom man är ute efter att projicera en förskönande bild av gärningsmännen i högre grad än att nyhetsrapportera neutralt. Detta är värt att belysa för visa på SVT:s osmakliga ton, milt uttryckt, samt hur man på detta sätt missbrukar sin makt.
Hur ser ni själva på detta?.
