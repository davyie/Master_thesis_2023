Kvinnofacken är för fega.
Jag kom ihåg förra gången det var sköterskestrejk. 1995–1996 strejkade sjuksköterskorna i sju veckor för 5?000 mer i månaden. Det var ingen populär strejk.
Då reste sig en arg och enig opinion och krävde att sjuksköterskorna skulle stå tillbaka för landets ekonomi och för den offentliga sektorn.
Visserligen var det i en kärv ekonomisk tid, men det fanns en allmän uppfattning att sjuksköterskejobbet också var ett kall. Då räddade Vårdförbundet ansiktet med att gå med på individuella löneförhandlingar. Men det förändrade ingenting. Sjuksköterskorna är fortfarande underbetalda och dessutom lönar det sig inte för dem att vidareutbilda sig.
De är lite märkligt att kvinnodominerande fackförbund är så svaga. Det kommer aldrig något genombrott som förbättrar kvinnornas ställning på arbetsmarknaden.
Lönerna är urusla, arbetsvillkoren ofta ovärdiga, statusen ringa och så detta ständiga samhällsansvar som kvinnodominerade yrkesgrupper alltid dras med. Varför är det så här? Varför accepterar facket att medlemmarna år efter år förringas och undervärderas? Minst halva befolkningen är kvinnor. Det är dags för alla kvinnor att sätta ner stilettklacken och göra uppror. Så här kan vi inte ha det!.
Lotta Gröning.
