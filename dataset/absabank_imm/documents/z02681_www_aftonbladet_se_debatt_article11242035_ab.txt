Hårdare  straff för  hatbrott!.
Mitt uttalande byggde på min starka övertygelse om att dialog är bättre än isolering.
Jag hade inför det val som hölls i de palestinska områdena varit på plats och kunde följa valet på nära håll som valobservatör. Det var ett demokratiskt val med västerländska mått trots den israeliska ockupationen.
Ganska snart insåg jag att den linje som USA och EU hade valt var fel. Att isolera Hamas som ett sätt att tvinga fram ett erkännande av staten Israel och acceptansen av tidigare överenskomna avtal val fel att gå.
Det var uppenbart att fler och fler tyckte som jag, isolering av Hamas är fel, dialog är rätt. Tiden gick och palestinierna fick utstå ännu mer lidande och förödmjukelse. Självklart önskade även jag att mitt systerparti Fatah skulle vinna, men sådana är demokratireglerna. Människor väljer sina representanter, de kan ha rasistiska idéer, fanatiska idéer, bara man väljer i en demokratisk anda. Sen behöver vi inte älska resultatet, vi kan ha åsikter om det, träta om det, men alltid med demokratiska medel, genom dialog. Våren 2005 var läget i de palestinska områdena ohållbart, då bestämde jag mig för att uttala mig offentligt, om vikten av att ha en dialog med Hamas.
Jag berättade om att jag i egenskap av svensk riksdagsledamot skulle träffa deras representanter som var på väg till Sverige.
Mitt agerande fick konsekvenser. Jag blev hotad till livet, trakasserad, förolämpad, mobbad, men även hyllad. Det var den mest jobbiga perioden i mitt politiska liv.
Men att bli förolämpad, kränkt, skrämd, rädd för sitt eget liv och sina närmaste, är ett pris som jag inte är beredd att betala.
Syssla med politiken vill jag fortsätta med, kanske ett tag till.
Förtroendeuppdrag det är det finaste uppdrag man kan ha. Det är ett stort ansvar. Men om jag ska kunna vara politiker kan jag inte fortsätta att vara livrädd. Rädd för att det ska hända mig eller någon närstående något.
Mordhotet har inte Säpo lyckats spåra, det var anonymt. Några handskrivna ord på ett vykort om vad som skulle hända med mig som kom till riksdagen. Andra gick vidare till säkerhetsavdelningen på riksdagen.
Ett av mejlen skrevs av en viss person med både för- och efternamn, den personen är densamma som jag ska träffa i rätten i dag den 12 september.
Mejlens innehåll var kränkande, förolämpande. Det var inte mina åsikter som avsändaren inte gillade, han syftade på min hudfärg.
Han har inte hotat mig, men han har klart förolämpat mig, därför skriver jag denna artikel. Mejlen får ni läsa själva.
JAG HAR FÅTT NOG! JAG VÄGRAR VARA OFFER! Jag tänker inte finna mig i att bli illa behandlad för min hudfärg, den Gud jag tror på eller för mina politiska åsikter...
Hot- och hatbrott mot politiker, myndighetspersoner, människor med annan tro, hudfärg, sexuell läggning är ett växande problem i vårt samhälle, något måste göras, ensam kan jag inte göra så mycket men tillsammans kan vi göra en hel del. Därför startar jag ett upprop:.
HÅRDARE STRAFF FÖR HOT- OCH HATBROTT.
BÄTTRE SKYDD FÖR DE UTSATTA!.
FAKTA.
Mailen: ord för ord.
”Ta bort din hemska djungelbild från riksdagens sida!!!!” Göran.
”Åk hem till Afrika, fort som fan, ”skyltneger””.
”Fy fan va ful du är!!!!! Skall inte du motionera om bananodlingar, och ej om Hamas!”Göran.
”Vad gör du nu, du som är sossarnas ”skyltimport” och vän till en terrororganisation, skall du ändå försöka få hit dina vänner från Hamas? Vilken fin björntjänst du gör för sossarna i Stockholm, hoppas att dom kommer ihåg dina terroristkontakter till valet i höst.” Göran i Luleå.
”Fy fan va ful du är!!”.
”Toksvarting-djävel, terroristälskare!”.
Mariam Osman Sherifay.
