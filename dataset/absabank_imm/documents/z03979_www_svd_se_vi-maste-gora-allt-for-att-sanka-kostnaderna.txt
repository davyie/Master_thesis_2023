Vi måste göra allt för att sänka kostnaderna.
Det är bra att Alliansen kommit till insikt att kostnaderna för NKS måste sänkas. Där är vi nu överens. Vi är inte intresserade av politisk konflikt utan hoppas att den hand vi sträckt ut för att spara skattebetalarnas pengar, nu också tas emot av andra ansvarstagande partier. Det skriver Erika Ullberg (S) i en replik.
Stockholm växer befolkningsmässigt precis som köerna på akutmottagningarna. Nya Karolinska kommer att bli ett fint universitetssjukhus med forskning och högspecialiserad vård men vi behöver även ha råd att bygga andra nya akutsjukhus och närsjukhus som kan förbättra vården i hela länet. Socialdemokraterna har därför tagit initiativ till en omförhandling av avtalet mellan landstinget och SHP Swedish Hospital Partners om NKS. Jag vill i enlighet med avtalet gå till botten med de möjligheter som finns till omförhandling, alternativt uppsägning av avtalet om det skulle visa sig mer ekonomiskt gynnsamt, efter det att sjukhuset byggts klart och är igång.
Det här är en argumenterande text med syfte att påverka. Åsikterna som uttrycks är skribentens egna.
Det nuvarande avtalet för Nya Karolinska Sjukhuset innebär kostnader på totalt 61 miljarder för byggnation, utrustning och drift fram till 2040. Det motsvarar hela Stockholms läns landstings sjukvårdsbudget för 2016. Oförutsedda och ökande kostnader har präglat NKS-affären där till exempel kostnader för byggnation stigit från 14,5 miljarder då avtalet tecknades 2010, till 18,5 miljarder idag.
Stockholms läns landstings ekonomi är idag pressad. Kostnadsökningstakten 2015 prognosticeras till 4,1 procent, 1,2 procent över budget. Samtidigt planerar landstinget investeringar på 70 miljarder bara under de närmaste fem åren.
I det läget måste ansvariga politiker göra allt för att sänka landstingets kostnader. Annars är det patienter, kollektivtrafikresenärer och skattebetalare som drabbas.
Vi har sökt samarbete med Moderaterna som styr landstinget och ansvarar för avtalet, om en omförhandling och jag är glad över att undertecknarna med sin artikel på SvD Debatt 26/11nu visar att de insett värdet av en sådan. Det är dock olyckligt att Alliansen väljer konfrontation och medveten misstolkning av vårt förslag istället för samarbete.
Vi vill att omförhandling, helt enligt avtalet, ska ske 2018 då sjukhuset byggts klart. Att då påstå att vi vill riva upp avtalet och orsaka byggstopp stämmer inte. Vad gäller den del av avtalet som reglerar driften och dess kostnader så finns inget angivet i avtalet om omförhandling och där får landstinget utreda hur och när en omförhandling skulle kunna ske. Vi vill följande:.
Skräddarsydda kurser i ämnen som intresserar och engagerar både kropp och själ.
• Lägga om lånen och betala mindre lånekostnaderLandstinget kan enligt avtalet begära att lånen läggs om när byggnationen är färdig. På så sätt kan landstinget sänka sina lånekostnader.
• Betala av lån i förtid och sänka den årliga ersättningen på 2 miljarderAvtalet ger landstinget rätt att göra engångsbetalningar för att minska projektbolagets finansiering och på så sätt undvika framtida räntekostnader.
• Omförhandla monopolet på driften till 2040.
Avtalet ger idag projektbolaget ensamrätt att mot en årlig ersättning sköta driften av NKS ända fram till 2040. Det innebär att konkurrensen sätts ur spel under mer än 20 års tid och gör att landstinget kommer att få svårt att avgöra om priset för dessa tjänster är rimligt och marknadsmässigt. Att tro att det går att marknadstesta driftsavtalet är i dagsläget mycket svårt, för att inte säga omöjligt. Vi anser att landstinget därför måste göra en översyn för att se över vilka risker detta upplägg kan ha, kostnads- och kvalitetsmässigt, och se över möjligheterna att omförhandla denna del av avtalet.
Skulle en överenskommelse inte vara möjlig utesluter vi inte en uppsägning av avtalet, men bara om det innebär besparingar för Stockholms läns skattebetalare. Möjligheten till uppsägning av avtalet framgår tydligt och landstinget har låtit jurister titta närmare på detta.Min erfarenhet av förhandlingar är att framgång nås bäst om man har något attraktivt att erbjuda, alternativt något konkret att sätta emot som motparten inte vill ska ske. Att innan en förhandling kasta bort juridiskt möjliga handlingsalternativ vore ansvarslöst då vi handskas med skattepengar.
Det är bra att Alliansen kommit till insikt att kostnaderna för NKS måste sänkas. Där är vi nu överens. Vi Socialdemokrater sätter alltid samverkan som ger mer välfärd för stockholmarna i första rum. Därför är vi inte intresserade av politisk konflikt utan hoppas att den hand vi sträckt ut för att spara skattebetalarnas pengar, nu också tas emot av andra ansvarstagande partier.
Erika Ullberg (S).
finansoppositionslandstingsråd.
Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
