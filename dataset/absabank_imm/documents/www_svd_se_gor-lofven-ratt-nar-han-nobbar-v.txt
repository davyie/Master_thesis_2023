Gör Löfven rätt när han nobbar V?.
Det står nu klart att S-ledaren Stefan Löfven inte kommer att samregera med Vänsterpartiet. Istället kommer han att söka stöd i riksdagen av mittenpartier. Är det rätt att utestänga V? Hur ser du på blockpolitiken? Läs hela dagens diskussion!.
10:00 Carina Stensson:Hej och välkomna till dagens diskussion, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
10:01 Bengt Lilja:Jag tycker Löven gör fel. Vi som röstade på S eller V vill inte att Löfven allierar sig med alliansen.
10:01 Liberal general:Det vore ett mycket stort svek mot sina väljare av C eller FP att sätta sig i regering med S. många har röstat på dem som ett tydligt regeringsalternativ i alliansen, OCH en röst mot S.
10:01 Dr Avel:Löfven vill att C och FP ska "ta sitt ansvar" och samarbeta med S+MP (ev. ingå i regeringen?). Ett sådant ansvarstagande har väl historiskt sett inte belönats av väljarna  i kommande val. Det är nog hög sannolikhet för att både C och FP åker ur riksdagen 2018, och i så fall finns goda möjligheter för en rödgrön majoritet. Det är kanske i de banorna Löfven tänker? Detta borde C och FP veta, gör de inte det??  Löfven vill att andra ska ta ansvar, men själv då? Löfvens strategi innebär stora risker för C och FP, medan S blir vinnaren. Vad sägs i stället om en regering med S och samtliga allianspartier (dvs utan MP)? Då tar även S en risk, men det tycker nog inte Löfven är ansvarsfullt.
10:02 Tor Heimersson:Isolera V.
10:02 B.J:Vänsterpartiet har byggt upp förväntningar att äntligen få ingå i en regering. Nobbade på mållinjen. Leder till besvikelser och ilska och efter hand ifrågasättande av Jonas Sjöstedt och ett radikaliserande av V.
Skräddarsydda kurser i ämnen som intresserar och engagerar både kropp och själ.
10:03 pelle:Självklart ska inte Vänstern vara med i en svensk regering. Glöm inte att det är fullt med ex-kommunister i det partiet. Och fullständig oenighet om utrikespolitiken!.
10:03 Gunnar:V har ju sina rötter i kommunismen, den ideologi som kostat överlägset flest människoliv, nazismen inräknad. Så om Löfven inte vill ha med SD att göra, så borde han i konsekvensens namn inte vilja ha med V att göra heller.
10:03 Anna:Jag tycker det är ett svek från S sida. Visserligen är Löfvén högersosse men han verkar räds V politiskt. Jag röstade på V för att jag tyckte om deras ideologiska idéer om solidaritet en välfärd som får lov att kosta, och att man jobbar oxå för den LILLA människan vilket inte Alliansen med Moderaterna gjorde. V är inte fullt av skrämmande kommunister o dyl, som måste hållas på armlöngds avstånd!!!! Att Alliansen ändå tycker så, är en (ideologisk) sak, men att nu den lovande Stefan Löfvén gör likadant, är ett just ett svek. Och framförallt visar uteslutandet av V att Socialdemokraternas högervridning fortsätter.
10:04 carina:Jag tycker det är rätt! Ska man följa folkets röst så skulle han samarbeta med Moderaterna. Då tillgodoser man största delen av Sveriges medborgare.
10:04 Sivert:Absolut riktigt. Varken V eller SD har någonting att göra i regeringen.
10:04 Excellent1:De som verkligen gjorde fel var Alliansen som nobbade SD. Att ge upp regeringsmakten utan förhandlingar är tjänstefel.
10:05 Victor:Självklart gör han det. S har historiskt sett alltid varit ganska ovilliga att regera med V.  Att V sedan varit taktlösa, hotfulla mot företag och allmännt barnsliga (genom att t.ex visa finger mot politiska motståndare etc) visar att partiets medlemmar inte är mogna att sitta i finrummet. Kombinerat med en ohållbar politik så är det rätt klart att de inte ska sitta i en allians.  Samma sak kan sägas om SD. Även om Åkesson är förtroendeingivande så lämnar ju resten av partiet en hel del att önska.
10:06 mats:Vänstern har ju inte gjort upp med sitt förflutna som ett kommunistiskt parti och ingen frisk mäniska kan väl säga att kommunism står för en sund mäniskosyn. Varför skulle dom vara mer rumsrena än SD?.
10:07 jobo:Jo, det är klart han gör rätt! Det är lika viktigt att hålla rent åt vänster som åt höger! Raka besked till krypto-kommunisterna... Vem vet, kanske blir Löfven en "landsfader" :-).
10:09 zargham Asadi:Det är kanske rätt ur ett politiskt taktiskt perspektiv. Landet behöver en majoritet regering när SD utgör en fara för det civila samhället i framtiden, samtidigt som moderaterna tenderar glida ännu mer till höger.  Ideologiskt gör däremot,Löven  ett stort misstag  och det är inte alls bra , för V är det enda parti som står för den välfärd som dem flesta av oss vill  ha egentligen även om det gick dåligt i valet för V. vill de flesta av oss ha ett fungerande demokratiskt välfärds samhälle och i den frågan har vi en trogen vän i V. Jag tror att V kommer att komma ur det mycket  starkare inför nästa val om nu stängs  V ute ur regeringen.
10:09 Henke:Helt rätt att utesluta V. Det räcker med ett extremt parti (Mp) i en regering. Han visar också Alliansen att de slipper V i ett framtida ev samarbete.
10:09 Christina Evstedt:Löfvén gör rätt. Sverige behöver mer samarbete, inte mer konfrontation. Vi och dem har vi så det räcker i samhället. Vi ska inte ha det bland våra styrande och det är den inställningen V står för. De höjda knytnävarna som kablades ut från deras valvaka ger också en otäck känsla i maggropen.
10:11 Maria:Tror det är en miss för sossarna att nobba Vänsterpartiet. Hoppas verkligen att C och Fp håller fast vid att inte samregera med S och Mp!!! Jag vill gärna se att sossarnas budget inte går igenom och att deras regering därmed blir omöjliggjord.
10:11 Bo:Ja det är rätt att utelämna V från allt inflytande och samarbete. Glöm inte hur det ser ut på gator och torg där V-sympasitörer utmärker sig. V har också en mycket mörk historia bakom sig.
10:11 Det enda alternativet.:Strategiskt har Lövfén med att utestänga V, krattat i manegen för att ta med en eller två mittenpartier. Detta hade varit en omöjlighet med kommunisterna i regeringen.
10:14 Georg:Det är uppenbart att socialdemokraterna ha blivit ett 30 %-parti. I det läget räcker inte V:s stöd. Den enda chansen är att bilda en blocköverskridande regering. Problemet är att s k mittenpartierna inte tål MP heller. Det blir långbänk av aldrig skådat slag...
10:15 David:Löfven är ett skämt, V och S har stått sida vid sida under hela valrörelsen... Hoppas både V och Alliansen nobbar Löfven fullständigt. Då kan han söka stöd hos SD om han vill få igenom något.
10:16 Thorsten Schütte:Löfven föll tillbaka i GPs buffelfasoner. Inte bra. Och Sverige måste ta sig ur den fördummande och infantila blockpolitiken!.
10:16 Martin:Absolut! 94 procent av väljarna säger nej till V!!.
10:16 John Hedlund:Väljarna har sagt sitt. De flesta av de etablerade partierna höll enbart ställningarna efter valet. Bara m och sd ändrade sina röstetal. Det finns uppenbarligen ingen vänstervåg i Sverige. Tvärtom visar valresultatet att vi har en kraftig högervåg i likhet med övriga Europa.  Socialdemokraterna inser detta och vill lösa det uppkomna läget på ett konstruktivt sätt. Det är nödvändigt eftersom den tiden är förbi då det fanns stora partier som mer eller mindre själva kunde sätta agendan för den framtida politiken. Man måste hitta nya konstellationer. Få kan acceptera att SD:s politik ska börja gälla i Sverige. Socialdemokraterna försöker därför bryta upp blockpolitiken.    Som det ser ut nu kan man inte sätta c och fp i samma rum som v. V vill inte acceptera budgettaket och agerar därför inte särskilt seriöst. Eftersom c och fp representerar fler väljare än v måste samarbetet hanteras så att alla demokratiska partier kan tänkas ta sitt ansvar och samarbeta över blockgränsen.  Den framtida arbetet i riksdagen kommer säkerligen att innebära många sittningar mellan de demokratiska partierna. Tråkigt att Sjöstedt uppvisade så stor bitterhet. Men han måste också ta ansvar för den uppkomna situationen och undvika låsningar i en sorts sur attityd som han kallas "opposition". Detta gäller givetvis också c och fp.  Låt oss vara uppmärksamma på hur m agerar i framtiden gentemot sd. Inga inviter till samarbete dem emellan kan accepteras.
10:18 Leif Karlsson:Med tanke på V:s förflutna med rötter i kommunismen, en totalitär ideologi med många människoliv på sitt samvete, samarbete med diktaturer som Sovjetunionen eller DDR, borde V helt isoleras eller förbjudas.
10:18 Andreas:Det visar vem sossarna är. Makten framför allt. Då sviker man utan problem de kompisar man fått hjälp av i valet. Hoppas C o Fp inser detta o inte hjälper dem.
10:18 Lennart Olsson:Absolut rätt. Jag tycker inte att V hör hemma i svensk politik. Däremot bör SD nu naturligtvis accepteras.
10:19 Per L:Blockpolitiken är tragisk. Rent demokratiskt så borde sossar, moderater och Sverigedemokraterna bilda regering eftersom de är de 3 största partierna som folk har röstat på.
10:19 Ben:V blev putta. Lööf blev puttad. Löfven är en tuffing. Men samarbeta kan han inte.
10:19 Johan:Man kan inte ha kommunister i en seriös regering. Å andra sidan kan man inte ha en seriös regering ledd av s heller. Nyval blir bäst.
10:21 mats:Man skall kalla saker vid sitt rätta namn. SD är nasister och vänstern komMunister. Ingen av dom hör hemma i ett demokratiskt parlament.
10:21 ErikLtz:I Katrineholm har m+s styrt tillsammans senaste mandatperioden. Ett bra samarbete på kommunal nivå i just ett "oklart parlamentariskt läge" efter förra valet. Men det är skillnad på kommunal nivå och riksnivå så även om m+s faktiskt har liknande målsättningar med fler i arbete, energi, byggande med mer och skulle ge den starkaste regeringen i riksdagen finns uppenbara motsättningar och problem. Men både överraskande och bra att Löfven "tackade nej" till kommunisterna - om han nu håller det...
10:23 Kristofer:Helt fel, han har svikit väljarna genom att stänga ute samarbetet med V. Tillsammans hade de kompromissat och kunnat få igenom sin politik utan extrema inslag. Detta kommer endast att leda till att V kommer växa pga svikna sossar.
10:23 Mange:Sossarna och alliansen borde bilda regering. Viktigt att alliansen inte splittar upp sig nu. Då är dom körda för all framtid.
10:24 Grand Vizier:Det finns ingen poäng att ha med V. Det finns väldigt få röster för S att hämta vänsterut jämfört med högerut. Och V kommer drar sig för att fälla en S regering. Att fokusera på mitten är bra långsiktig strategi. Men visst förstår man att V känner sig lurade, det är dock så det blir om man är ett litet parti på utkanten.......
10:24 Gustaf:S visar att de är ett statsbärande mittenparti som pragmatiskt kan ta hand om Sverige. Alliansens fyrbåkar schappade däremot raskt från eftervalsproblemen. S står nu kvar och tar ansvar för svenska folkets olika röster som de alltid gjort.
10:25 Björn:Majoriteten finns i mitten så självklart ska samarbetet ske där. Jag har tidigare röstat på M, men nu på FP och vill att FP är med och tar ansvar för landet.
10:26 Neo:Det är inget "val", det är det enda rätta. V må ha bytt namn men de bottnar i en ideologi som hör hemma på ett museum över misslyckanden. Vill man prata om lidande genom historien då är kommunismen ett bra exempel på vad som händer när kartan ska bestämma över verkligheten. Från Sovjet till Kambodja. Död, svält, misär och förtryck.
10:26 Pelle:Löfven gör helt rätt med V. Alla extrempartier ska frysas ute!.
10:26 Anders:Känns som om att politiken havererar direkt efter valet, nu ser vi fram mot en politisk röra utan v.
10:26 Claes:S väljer denna gång vilka de vill samarbeta med utan att styras av journalisterna.
10:27 Peter:Bra att Löfven håller rent på sin kant precis som Reinfeldt hållit rent på sin.
10:27 Berra Borrare:En invit åt höger att skippa v. Men hjälper det? Kommer Fp & C att rösta igenom raserandet av deras egna reformer? Om alliansen är smarta kan de tvinga Löfven till en regelrätt högerpolitik i 4 år och sedan ta över själva igen.
10:27 Linda:Hur kommer det sig att Löfven får bilda regering (S+MP) + bli statsminister när de fyra allianspartierna har ett bredare folkligare stöd och kan bilda en mer handlingskraftig minoritetsregering?.
10:29 Marre:V har lika lite i riksdagen att göra som SD. Ett komplett underbetyg till vår nation att dårar som dessa har något att säga till om.
10:29 Nästradamus:Mycket märklig diskussion i media och viralt. Steg två i den här fa(r)sen blir att Lövéns regering blir helt maktlös eftersom det enda den kommer lyckas med är just att bli till. Så fort det kommer beslut som ska klubbas i riksdagen blir de vingklippta rejält.   Naturligtvis kommer det svida för Fridolin, Romsson, Magdalena, Ylva och resten att deras minsterposter endast ger bra betalt men ingen makt.   När sen detta blivit helt uppenbart för folket får vi en regeringsombildning eller t.o.m extraval.   Det logiska då är att MP bjuds in till ett samarbete med Alliansen vilket torde kunna flyta på enklare än att S+MP+C+FP skulle göra det.
10:31 Martin:Nu är jag förvirrad, alla debatter jag sett med partiledarna så har S+Mp+V stått tillsammans. Till nästa val, kära media, ställ inte partiledarna så som ni "tror" att de ska regegera. Det stämmer ju uppenbarligen inte.
10:31 Max:Frågan är nu hur de kan få makten då S+MP är mindre än Alliansen? Om V hanteras som SD och står utanför blocket borde de väl också innebära att det nya röd-gröna blocket inte skall ha makten? Alliansen väljer att inte arbeta med SD och får naturligtvis inte räkna in dem i "sitt" block.
10:32 Anna:Skall C som är extreemt liberalt parti och FP nu ändra sig och ge upp sina vallöften och sitta tillsammans med sossarna?.
10:32 Heltsonika:Helt rätt av Löfvén! Extremister både från höger och vänster ska hållas borta.
10:32 Kalle:Vänstern har sig själva att skylla eftersom de har så mycket skit för sig. De hotar med det ena och det andra, ultimatum hit och ultimatum dit. De har inbillat sig en lång rad saker och nu så sitter de där. De köpte grisen i säcken utan att kontrollera innehållet. Vinster i välfärden kommer kosta många många miljarder att förbjuda. Expropriering på många miljarder. Räkna minst en multipel 3 om inte kanske även 5 i skadestånd för staten. De har sjuka krav i budgeten. De påstår att det kostar 6 miljarder om året att gå till 6 timmars arbetsdag. Riktiga ekonomer pratar om 700 miljarder mindre i BNP och därmed 300 miljarder mindre till välfärden. Ja, de är ekonomiskt helt inkompetenta.
10:33 KG:Hela eftervalsdebatten i Sverige är fullkomligt absurd. Svensken är fortfarande världens hårdast beskattade, och det tjafsas om politikers allianser MOT medborgarna. Ofattbart.
10:34 Matthias:Tycker att det är än mer märkligt att SD utesluts av alliansen, då de i 9 av 10 fall röstat med alliansen. Resten av Europa hade gjort så att de hade samarbetat med SD, behållit makten och fått igenom sina planer. Att inte respektera 13% av befolkningen är ett hån mot demokratin.
10:36 Lena:Det var rätt väntat att en högerfackpamp som Löfven skulle stänga ute det enda vänsterpartiet i Sverige. De som hade hoppats på ett alternativ till allianspolitiken blir nog besvikna.
10:37 Ulf:Det alliansparti som gör upp med S utifrån något annat än ren allianspolitik är körda för all framtid. Ett enda tokigt förslag som går igenom och det är slut. Det gäller samtliga skattehöjningar och alla andra S antijobb förslag. Borgarna måste fatta att de kan ställa precis vilka krav de vill. Det enda S kan göra då är att samarbeta med SD eller få 20% i ett nyval.
10:37 Vanessa:Jag gissar att väldigt få som röstat på Socialdemokraterna vill ha fortsatt högerpolitik. Då hade de förmodligen röstat på högern.
10:38 Christopher:@Matthias 10:34: Nej, (sd) har INTE röstat med alliansen i 9 fall av 10. Det är en skröna skapad i politikst syfte. Rätt siffra är 6 fall av 10. (Se http://politologerna.wordpress.com/2013/02/07/samarbetsmonster-i-riksdagsvoteringar-2002-2012/ ).
10:39 Moder Theresa:Oerhört otaktiskt att dissa V utan att ens förhandla. Nu lär han få V emot sig i fyra år. Dessutom osolidariskt mot det parti som agerat stöd åt S i decennier (oavsett hur mycket jag ogillar V!) Löfvén känns alltmer som Juholt 2.0 och inte som en statsminister. Hur tänkte 31 procent av svenskarna?  Jag hoppas innerligt att inte C och FP går in och räddar honom. Låt väljarna få se hur det blir när en gammal svetsare, Bror Duktig och "jag vet inget om ekonomi"-Romson ska regera ihop. Det var ju det vi röstade fram.
10:39 Andreas:Stollepartier skall stängas ute från svensk politik oavsett om dom kommer från vänster eller höger. Löfven verkar vettigare än jag först trodde.
10:39 Henrik:När skall politikerna och folket lära sig att det sätt man har hanterat SD är helt misslyckat. Fortsätt på samma väg och få samma resultat - SD har möjlighet att nå över 35% baserat på vad folk i stort faktiskt tycker. Varje gång någon ropar "nazist" eller "rasist" åt SD så får de en procent till. Oavsett vad man anser så bör man respektera partiets väljare och i vart fall ta en saklig diskussion istället för att blint nobba SD och vända dem och deras väljare ryggen. Så länge detta pågår kommer SD att knapra väljare från de flesta partier och det politiska kaoset öka - oavsett om S regerar med V, MP eller något Alliansparti.
10:41 Erik M:94,3 röstade inte på (v). De bör därför inte få inflytande i varken riksdag eller på regeringen, enligt känt mönster.  Annars är det viktigaste att Alliansen nu håller mot de falska lockropen från (s). Glöm inte svartmålningen och påhoppen.  Låt inte de rödgröna riva upp allt det som vi byggt.  Nyval före medlöperi,.
10:41 Olof:Socialdemokraternaoch moderaterna är i många fall så lika, att de borde regera i hop  istället.
10:42 Veritas:Moderaterna kommer att tvingas lägga till någon form av begränsad invandring och att adressera invandringspolitiken annars kommer man inte åt de 7 % av SD:s väljare som egentligen är borgerliga. Centern och folkpartiet får agera lockbeten åt sossarna till vänster i 2018. Sverige är egentligen borgerligt numera.
10:42 Johanna:Han gör rätt. Genom att nobba V visar han att han vill vara med Fp och C.
10:43 Elisabet:100 % rätt gjort av Stefan Löfven. Med rätta kan man påstå att V är ett extremistparti. Tack gode Gud för Löfven!.
10:43 Krisoffer:Att ta med V i regering skulle gjort all blocköverskridande överenskommelse omöjlig. Löfven tar stort ansvar. Nu ligger bollen som jag ser det hos C och Fp. Tjurar dom vidare i alliansen ska jag ge Löfven min röst i omval. "INGET KÄBBEL!".
10:45 Rs:V har många bra förslag vad gäller välfärden, så V borde inte ''nobbas''.
10:45 mats:Mest besviken är jag på Fredrik som sviker landet nu när ett starkt ledarskap behövs som mest.
10:45 Mange:Taktiskt vansinne att fp och c skulle gå Löfven till mötes nu. Kommer att straffa dem enormt.  Sossarna har öst felaktig galla på alliansen i fyra år. Bättre att Löfven kör ner i diket så småningom eller att det blir nyval. Det passar att komma nu och snacka om ansvar över blockgränserna. Till slut måste någon prata med SD. Det är ju det som är parlamentarisktiskt ansvar.
10:47 Carina Stensson:Intresset för politiken och det som händer efter valet är otroligt starkt! Jag tackar alla som skriver inlägg, flera hundra har redan postats. Alla kommer inte med men jag hinner med några till före kl 11 då dagens diskussion avslutas.
10:49 Henry B. Örn:Under sin första dag på nya jobbet har Stefan Löfven visat att han inte har någon politisk erfarenhet, att föra fackliga förhandlingar är en sak där man tvingas komma överens, nu kommer han att inse att inom politiken behöver man inte ens ställa upp på förhandlingar om man inte är intresserad. Förstår fullt ut att Jonas Sjöstedt är upprörd över behandlingen, han var bra att ha i valrörelsen men nu kastas han brutalt ut. Inom politiken måste man bygga allianser om man skall kunna få ihop ett regeringsunderlag, inte göra sig omöjlig som nu Stefan Löfven håller på med. Det är patetiskt att höra från Socialdemokratiskt håll att nu har vi ett allvarligt läge och att borgerliga partier måste ställa upp. När Alliansen regerade i minoritet, ställde Socialdemokraterna upp då? Nej, de drev hela tiden en negativ kampanj om hur illa landet sköttes, att allt höll på att gå sönder och i praktisk politik visade att de gjorde vad de kunde för att sätta käppar i hjulet för Alliansregeringen.  Det är bättre att Vänstern får ta ansvar fullt ut för sin retorik och visa om de överhuvudtaget får ihop en regering och kan regera. Det måste finnas tydliga alternativ i politiken på höger-vänsterskalan, därför bör blockpolitiken och Alliansen bestå.
10:49 Per:Sverige är fantastiskt. En majoritet av svenskarna röstar för borgerliga värderingar, ändå kommer en socialist få bilda regering.
10:49 Marianne Jarl:V växer nog av detta. Vilket alternativ finns annars kvar för alla som har solidaritet mellan människor som ledstjärna?.
10:50 Frederic:I denna problematiska parlamentariska situation så tar S helhetsansvar för Sverige. Det är uppenbart.
10:50 gudrun:Att inte respektera att 13% av väljarna valt SD är ett stort demokratiproblemIstället får ett litet parti som MP som bara 6% av svenska folket vill ha, flera ministerposter. Detta är diktatur! I alla andra sammanhang är mobbing förbjuden - när ska ni sluta mobba SD?.
10:52 kalleb:Inget gott kan komma ut ur ett samarbete S-V och Löfven vill inte sitta i vänsterburen. Nu har han satt sig i den oberäkneliga MP buren istället.
10:53 Carl-J:V är ett lydparti åt S, har så varit och kommer så förbli. V kan bara följa S pipa för alla andra alternativ leder till höger. Det enda som V kan hoppas på är att tillräckligt många från S går över till V för att oroa ledningen på S, men så har ännu inte varit fallet.
10:53 ludde:Löfven har gått den långa vägen från barnhemmet till verkstadsgolvet, via "facket" och är nu högersosse som  söker sig till mitten. Det är helt naturligt. Han vill ha fler jobb, och Löfvens bakgrund är att han verkat i en mix av arbetare och arbetsgivare. Han har förhandlat och kommit överens: "arbetare" och arbetsgivare "ska ha sitt" för att det ska fungera. Han vet hur jobben kommer till. Vilket ger resurser till välfärd. Så: minska prestigen, lös upp blockpolitiken och inför mer realpolitik för tillväxt, fler jobb och välfärd. Det tjänar de flesta väljare på.
10:57 Ted:Det går inte att först skandera 'Sverige har gått sönder' och peka på alla fel som begåtts av Alliansen för att i nästa andetag be om hjälp för att kunna regera... Löfvén måste inse att vänstern inte vann valet, det var högern som förlorade valet till SD... Det parlamentariska läget är en mardröm och nu får Löfvén sota för S beteende de senaste åren...inklusive valrörelsen.
10:57 Jonte:Att det gått bättre för Sverige än för något annat land i världen, de senaste 8 åren är fakta. V riskerar att stjälpa det. Helt rätt beslut av Löfven.
11:00 Gustaf:Om de nyliberala falangerna inom C och Fp envist vägrar samarbete med S kommer SD att växa ännu mer. En sådan tillväxt är således definitivt Lööf och Björklunds ansvar.
11:00 Katarina:Om S stod för jämställdhet och rättvisa vore ett samarbete självklart. Tyvärr har S annamat en extrem högerpolitik som t ex står för att vilket företag som helst ska kunna tjäna pengar på skolbarn och sjuka.
11:01 Magne:Vad allianspartierna inte verkar förstå är att alliansen nu inte längre existerar, (M)otorn tappade en fjärdedel av väljarna och Fredrik o Anders avgick. Kvar finns de splittrade småpartierna - dags att ta samhällsansvar och sluta drömma om hur det en gång var.
11:01 Daniel F VD Västerås:En stor skandal att Löfven inte förhandlat redan innan valet. Just nu råder stoltheten på båda sidor. Vi har en rungande borgerlig majoritet om Alliansen bara klev ur sandlådan och respekterade SD rösterna. Höstmeny för Sverige: Politiskt kaos. Efterrätt: Ekonomiskt kaos...
11:01 Gabi:Tycker att det är riktigt fult av S att nobba V utan diskussioner. Och att välja FP och C efter att hela valrörelsen ha påpekat hur dessa två har del i landets vanstyre och sämre välfärd känns ju helt befängt. Men S är väl främst intresserade av makt.
11:02 Robert:Löfven gör helt rätt. Nu återstår att se vilka partier som vill landets bästa - och vilka som bara tänker på sig själv.
11:02 Carina Stensson:Jag tackar för alla dagens inlägg. Vi kommer att återkomma när det gäller regeringsbildningen under kommande vecka. Missa inte att vara med! Följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
