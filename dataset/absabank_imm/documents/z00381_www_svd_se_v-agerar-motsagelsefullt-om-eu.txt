V agerar motsägelsefullt om EU.
Att Sjöstedt och Mölleby replikerar på ett sakligt angrepp på Vänsterpartiets väljarsvek utan att bemöta den kritik vi framför är såklart närmast genant (Brännpunkt 21/11). Sannolikt beror agerandet på just det uppenbara faktum att Vänsterpartiet fört en politik i strid med sin egen uppfattning och helst vill slippa diskutera detta. I vänsterns partiprogram står att läsa: "Vänsterpartiet arbetar bland annat därför för ett svenskt utträde ur EU". Hur går det ihop med partiets stöd till regeringen i frågan om att skriva in Sveriges medlemskap i EU i svensk grundlag? Det gör det naturligtvis inte, och skribentduon bakom repliken är nog smärtsamt medvetna om detta.
Det här är en argumenterande text med syfte att påverka. Åsikterna som uttrycks är skribentens egna.
Anmärkningsvärd är också inställningen att låta grundlagsändringarna passera för att "grundlagen beskriver en verklighet som faktiskt råder – vad vi än tycker om det". Det rimliga vore givetvis att man som politiker står upp för det man lovat sina väljare, inte bara undergivet accepterar rådande situation. För vad ska man med sådana politiker till? Vi, både Vänsterpartiet och Sverigedemokraterna, har väl ändå fått förtroendet att förändra politiken, inte befästa något vi är emot?.
I stället för att argumentera för sin hållning eller tillstå att man agerat i strid med väljarnas vilja så tar Vänsterpartiet till sin gamla favorittaktik - man ropar fula tillmälen för att slippa sakfrågan. Beteendet är så lågt och ovärdigt att det knappt är värt att kommentera.
Sverigedemokraterna motsätter sig grundlagsändringen eftersom den försvårar ett utträde ur EU, urholkar det svenska medborgarskapet samt ytterligare främjar mångkulturalismen, en ideologi som fler och fler inser är farlig och destruktiv. I åtminstone ett av dessa argument torde vi ha samma hållning som Vänsterpartiet och det är ytterst tragiskt att man är beredd att offra en så viktig fråga för att slippa finna sig själv stå på samma sida som “hemska" SD.
Moderaterna i sin tur menar att för att “alla svenskar [ska] känna till våra medlemskap i EU, FN och Europarådet samt de rättigheter detta medför för alla som bor i Sverige" ska det skrivas in i grundlagen (Brännpunkt 22/11). Denna besynnerliga argumentation föranleder ett par frågor.
För det första, bör inte svenska folket informeras om dessa grundlagsändringar i första taget för att de överhuvudtaget ska få kännedom om att EU skrivs in? Varför isåfall har Moderaterna inte skapat en debatt omkring detta?.
Skräddarsydda kurser i ämnen som intresserar och engagerar både kropp och själ.
För det andra, tror Bill och Blix att en medborgare, som funderar över det svenska EU-medlemskapet, verkligen börjar läsa grundlagen för att få information om vårt medlemskap i EU?.
Om detta är motiveringen till varför vi ska göra denna förändring och därmed begränsa oss själva är det onekligen en oerhört dålig motivering.
Redan innan EU-inträdet 1995 så gjordes en utredning om hur EU skulle påverka våra grundlagar, SOU 1993:14, och där sades att det “borde undvikas att ett medlemskap och dess konsekvenser gavs grundlagsskydd redan i samband med ett svenskt tillträde". Varför? Jo, för att “man kunde inte utesluta möjligheten att gemenskaperna i en avlägsen framtid utvecklades på ett sådant sätt att Sverige fann anledning att dra sig ur ett samarbete". Nu står vi med facit i hand där EU i realiteten just utvecklats till att vara något helt annat än det mellanstatliga samarbete svenska folket sa ja till 1994. Att mot denna bakgrund skriva in EU i vår grundlag kan inte anses vara acceptabelt.
Det är även klargörande, dock tyvärr föga förvånande, att Moderaterna ser “stora fördelar" med att utlänningar ska få besitta samhällsbärande positioner. Grundlagsändringarna medför bland annat att Sveriges överbefälhavare enligt grundlagen inte längre behöver vara svensk medborgare. Det enda som krävs för ett sådant scenario efter grundlagsändringen är en vanlig lagförändring i Lagen om offentlig anställning.
För Moderaterna, som inte gillar Sverige som en nationalstat, är det säkert ett drömscenario att kunna luckra upp medborgarskapets betydelse men Sverigedemokraterna vågar erkänna nationalstatens betydelse för det framgångsrika land Sverige utvecklats till. Frågan är hur uppluckrandet av medborgarskapet går ihop med Reinfeldts regeringsförklaring när han sa att han vill “signalera medborgarskapets tyngd och betydelse". Det gör det naturligtvis inte och Sverigedemokraterna är det enda parti som påtalar detta.
JIMMIE ÅKESSON (SD).
partiledare.
KENT EKEROTH (SD).
riksdagsledamot och internationell sekreterare.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
