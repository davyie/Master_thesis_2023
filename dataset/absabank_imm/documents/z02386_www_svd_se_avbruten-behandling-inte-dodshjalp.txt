Avbruten behandling inte dödshjälp.
Att fatta beslut om att avbryta livsuppehållande behandling av ohjälpligt sjuka patienter och att ge lugnande och smärtstillande läkemedel i livets slutskede, är helt förenligt med ett totalt avståndstagande från läkarassisterad aktiv dödshjälp, skriver 45 intensivvårdsläkare från hela landet.
Vi har i medierna den senaste veckan kunnat läsa om hur en intensivvårdsläkare på Astrid Lindgrens Barnsjukhus anhållits på sin arbetsplats och senare häktats misstänkt för dråp. Läkaren är nu släppt från häktet, men misstanken kvarstår. Omständigheterna som offentliggjorts är följande: Läkaren fattade, i samråd med ett flertal kollegor, beslut om att avsluta respiratorbehandling på en tre månader gammal flicka med så svåra hjärnskador att den fortsatta vården inte längre bedömdes kunna hjälpa henne.
Det här är en argumenterande text med syfte att påverka. Åsikterna som uttrycks är skribentens egna.
Brottsmisstankarna gäller inte beslutet att avbryta respiratorbehandlingen; läkaren är brottsmisstänkt för att en rättsmedicinsk undersökning visat förhöjda koncentrationer av läkemedlen morfin och tiopenthal hos det avlidna barnet.
Intensivvården började utvecklas för drygt 50 år sedan i samband med polio- epidemierna och har sedan dess hjälpt kritiskt sjuka patienter att ta sig igenom sjukdomsförlopp då de mest basala kroppsfunktionerna sviktar.
De tekniskalandvinningarna har under senare decennier varit enorma och chanserna för att överleva till ett gott liv har ständigt ökat. Av den minoritet av landets intensivvårdspatienter som avlider under vården, är det ett begränsat antal som avlider oväntat; många avlider i samband med att man avslutar den behandling som på ett konstgjort sätt håller patienten vid liv.
Intensivvårdens möjligheter är samtidigt intensivvårdens dilemma. I det tidiga skedet av ett sjukdomsförlopp sätts alla resurser in för att bota patienten. Efter en tid, som kan variera från timmar till månader, kan det visa sig att möjligheterna till bot är uttömda.
Det är dock viktigt att poängtera att det i detta skede ofta finns möjligheter att på konstgjord väg förlänga livet. Detta skapar i sig en trygghet eftersom man får en rimlig tid att bedöma patienten, diskutera med övriga inblandade i vården och samtala med anhöriga. Beslutet att avbryta livsuppehållande behandling skall alltid vara mycket väl övervägt. Om förutsättningar för ett liv utanför intensivvården inte längre finns, är det inte etiskt försvarbart att fortsätta vården.
Läkarassisterad aktiv dödhjälp är inte tillåten enligt svensk lag och praktiseras inte av oss. Däremot ställs vi ofta inför situationer där en påbörjad avancerad livsuppehållande behandling med hjärtlungmaskin, respirator, dialys och cirkulationsstimulerande läkemedel kontinuerligt måste omprövas.
Till vår hjälp finns riktlinjer från Svensk Förening för Anestesi och Intensivvård: "Avstå eller avbryta behandling inom svensk intensivvård", "Etiska riktlinjer vid ställningstagande till att avstå från och avbryta livsuppehållande behandling" från Svenska läkarsällskapet, 2007 och Allmänna råd från Socialstyrelsen 1992:2 "Livsuppehållande åtgärder i livets slutskede.".
Inga riktlinjerkan emellertid på ett enkelt sätt översättas till en självklar handlingsplan för den enskilda patienten, då dessa situationer alltid är unika. När patientens sjukdom utvecklas så ogynnsamt att utsikterna för tillfrisknande bedöms som obefintliga, är det vår skyldighet att avbryta den pågående artificiella livsuppehållande behandlingen.
Att avbryta icke-meningsfull behandling, kan tydligt avgränsas från aktiv dödshjälp. Patienten avlider av sin grundsjukdom – exempelvis en störd andningsfunktion till följd av en hjärnskada. Beslut om avbrytande av icke-meningsfull behandling är fullt förenligt med ett avståndstagande mot aktiv dödshjälp.
När de livsuppehållande åtgärderna bedömts vara utan mening och nytta för patienten och är på väg att avbrytas, får vården en annan inriktning: att minska patientens lidande och hjälpa patienten till en värdig död.
I enlighet med Hippokrates läkared måste vi alltid lindra och trösta, även om vi inte alltid kan bota. Vid behov använder vi oss då av såväl smärtstillande som ångestlindrande läkemedel. Tillräcklig dos av dessa läkemedel varierar avsevärt från fall till fall.
Högre doser kan behövas om patienten utvecklat tolerans mot läkemedlen under vårdtiden, om patienten lider av svåra smärtor eller kramper eller för att lindra den döendes lufthunger. Doseringen anpassas efter den uppnådda effekten och det finns därför ingen maximalt tillåten dos.
Vi hävdar att möjligheten att använda ångestdämpande och smärtlindrande läkemedel är en förutsättning för att på ett värdigt sätt kunna avbryta en icke-meningsfull behandling. Vi måste ha möjlighet att handla mänskligt i den svåra situation som vi med teknikens hjälp har försatt patienten i. Det är vår uppfattning att rådande etiska riktlinjer är tydliga och genomsyrar vardagen inom svensk intensivvård.
Elisabet Arbman,.
överläkare, Anestesi- och intensivvårdskliniken, Falu lasarett.
Jan Bengtsson,.
överläkare, Anestesi/operation/IVA, Drottning Silvias barn- och ungdomssjukhus.
Annika Beskow,.
överläkare, Anestesi- och intensivvårdsenheten, Helsingborgs lasarett.
Mikael Bodelsson,.
professor, Verksamhetsområde Intensiv- och Perioperativ vård, Universitetssjukhuset i Lund.
Hans Blomqvist,.
docent, överläkare, Anestesi och intensivvårdskliniken, St Görans sjukhus.
Michael Broomé,.
överläkare, ECMO-centrum, Karolinska universitetssjukhuset.
Kaj Caverius,.
överläkare, Hjärt-lungdivisionen, Universitetssjukhuset i Lund.
Ulla Caverius,.
biträdande överläkare, Barnanestesi- och intensivvård,Universitetssjukhuset i Lund.
Anders Ersson,.
överläkare, verksamhetschef, Intensivvårdskliniken, Universitetssjukhuset i Malmö.
Hans Friberg,.
överläkare, verksamhetschef, Akutsjukvård, Universitetssjukhuset i Lund.
Anders Gedin,.
överläkare, Operations- och intensivvårdskliniken, Falu lasarett.
Jan Gelberg,.
biträdande överläkare, Barnanestesi- och intensivvård, Universitetssjukhuset i Lund.
Martin Golster,.
överläkare, Anestesi- och intensivvårdskliniken, Universitetssjukhuset i Linköping.
Per-Olof Grände,.
professor, Verksamhetsområde Intensiv- och Perioperativ vård, Universitetssjukhuset i Lund.
Pehr Guldbrand,.
överläkare, Operations- och intensivvårdskliniken, Falu lasarett.
Angela Hanson,.
överläkare, Anestesi/Operation/IVA Drottning Silvias barn- och ungdomssjukhus.
Johnny Hillgren,.
överläkare, IVA, Gävle sjukhus.
Andreas Hvarfner,.
överläkare, Verksamhetsområde Intensiv- och Perioperativ vård, Universitetssjukhuset i Lund.
Jan Häggqvist,.
överläkare, VO Anestesi och intensivvård, Södersjukhuset.
Maria Kock,.
överläkare AN/OP/IVA, Sahlgrenska Universitetssjukhuset område Östra, Göteborg.
Eva Kokinsky,.
överläkare, Anestesi/Operation/IVA Drottning Silvias barn- och ungdomssjukhus.
Lars Lindberg,.
docent, överläkare, Barnanestesi- och intensivvård, Lunds Universitetssjukhus.
Erik Lindeman,.
specialistläkare, Anestesi och Intensivvårdskliniken, St Görans sjukhus.
Claes-Roland Martling,.
docent, överläkare, Anestesi- och intensivvårdskliniken, Karolinska universitetssjukhuset.
Silvana Naredi,.
docent, överläkare, Opertionscentrum, Norrlands universitetssjukhus.
Thomas Nolin,.
överläkare, Anestesi- och intensivvårdskliniken, Centralsjukhuset i Kristianstad.
Anders Nydahl,.
överläkare, klinikchef, ANIVA-kliniken, Universitetssjukhuset i Örebro.
Niklas Nielsen,.
överläkare, Anestesi- och intensivvårdsenheten, Helsingborgs lasarett.
Karin Olofsson,.
överläkare, Anestesi- och intensivvårdsenheten, Helsingborgs lasarett.
Eva Olvon,.
överläkare, Anestesi- och intensivvårdsenheten, Helsingborgs lasarett.
Ann-Kristin Olsson,.
överläkare, Barnanestesi- och intensivvård, Universitetssjukhuset i Lund.
Valeria Perez de Sa,.
överläkare, Barnanestesi- och intensivvård, Universitetssjukhuset i Lund.
Erik Sandström,.
överläkare, Anestesi/IVA, Östersunds sjukhus.
Kerstin Sandström,.
överläkare, Anestesi/Operation/IVA Drottning Silvias barn- och ungdomssjukhus, ordf i Svensk Förening för Barnanestesi och Intensivvård.
Stefan Ström,.
överläkare, Intensivvårdsavdelningen, Centrallasarettet,Västerås.
Mikael Svanström,.
överläkare, Thoraxsektionen, Hjärtcentrum, Norrlands universitetssjukhus.
Eva Thornberg,.
överläkare, Palliativa resursteamet, Anestesikliniken, Södra Älvsborgs sjukhus.
Sten Walther,.
överläkare, Thorax-kärlkliniken, Universitetssjukhuset i Linköping.
Olof Werner,.
docent, överläkare, Barnanestesi- och intensivvård, Universitetssjukhuset i Lund.
Per Westrin,.
överläkare, Barnanestesi- och intensivvård, Universitetssjukhuset i Lund.
Carl-Johan Wickerts,.
docent, överläkare, Anestesi och intensivvårdskliniken Danderyds Sjukhus.
Ola Winsö,.
professor, Operationscentrum, Norrlands universitetssjukhus.
Jonas Wrigstad,.
specialistläkare, Barnanestesi- och intensivvård, Universitetssjukhuset i Lund.
Nicholas Wyon,.
överläkare, Anestesi- och intensivvårdskliniken, Universitetssjukhuset i Linköping.
Roy Åkesson,.
överläkare, Anestesi- och intensivvårdsenheten, Helsingborgs lasarett.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
