Framtidens sjukvård ska finansieras med skatter.
Timbroskribenterna Jacob Arfwedson och Thomas Idergard (Brännpunkt den 7 september) föreslår hälsokonton, obligatoriska bankkonton där med- borgarna själva sparar ihop till sin sjukvård, för att lösa finansieringen av vården i Sverige. Erfarenheter och forskning visar dock tydligt att sådana skattesparkonton enbart kommer att förvärra situationen.
Det här är en argumenterande text med syfte att påverka. Åsikterna som uttrycks är skribentens egna.
Arfwedson framhåller i sin nya rapport från Timbro att hälsokonton dämpar människors vårdkonsumtion, utifrån forskningsexperimentet Rand som genomfördes i USA.
Men han nämner inte att det främst var låginkomsttagare, hemlösa och barns konsumtion av vård som minskade när egenavgifterna höjdes inom Rand- projektet. I Timbros förra rapport om hälsokonton från 2004, förklarade Henrik Jordahl de två stora nackdelarna med dessa konton: ökad ojämlikhet och att de sjukaste kommer att få lägga mer pengar på vård.
Erfarenheter från både USA och Singapore visar även på en annan nackdel: Hälsokonton leder liksom privata vårdförsäkringar till att många försäkrar sig mot scenarier som aldrig inträffar.
Framtidens sjukvård både kan och ska finansieras med skatter. Högerekonomer hävdar alltid att det är omöjligt att höja skatterna. Men om människor vill betala mer för sjukvården är vi även beredda att betala mer för den via skatten. Därmed inte sagt att skatterna kan höjas hur mycket som helst eller att detta är den enda lösningen.
I internationella jämförelser får det svenska sjukvårdssystemet alltid toppbetyg för dess resultat och förmåga att omfatta alla invånare. Trots detta vill högerekonomer och nyliberaler ständigt riva allt och börja om från noll. Det är lätt att komma fram till den slutsatsen om man har ideologiska skygglappar och ständigt gör undermåliga analyser.
Skräddarsydda kurser i ämnen som intresserar och engagerar både kropp och själ.
BIRGITTA SEVEFJORD (V).
Oppositionslandstingsråd Stockholms läns landstingERIK HEGELUND.
Författare till rapporten "Finansieringen av hälso- och sjukvården till 2030".
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
