Transportstyrelsens
uppdrag förtydligas.
På Närings-departementet jobbar vi just nu med förslag om hur Transport-styrelsen än bättre ska kunna ta hänsyn till näringslivets villkor.Catharina Elmsäter-Svärd (M).
Det här är en argumenterande text med syfte att påverka. Åsikterna som uttrycks är skribentens egna.
Företrädare för företag i transportbranschen kräver på Brännpunkt den 25/8, att regeringen ska förtydliga Transportstyrelsens uppdrag så att myndigheten värnar svensk konkurrenskraft. För regeringen är arbetslinjen central. Att underlätta för jobb och tillväxt är självklart för flera myndigheter.
**Transportbranschen upplever **tyvärr stor skillnad i förståelsen för näringslivsfrågorna mellan regeringskansliet och myndigheten Transportstyrelsen, vilket är olyckligt. Transportstyrelsen har till huvuduppgift att svara för regelgivning, tillståndsprövning och tillsyn inom transportområdet och har därför en stor påverkan på företag och medborgare i deras vardag. Hur myndigheten arbetar är därför viktigt.
Regeringens mål är att mer än 5 miljoner människor ska ha ett jobb senast 2020. Det kräver en aktiv jobbpolitik och att alla instanser aktivt arbetar för jobb och tillväxt i hela landet.
I myndighetens instruktion står i dag att "Transportstyrelsen ska verka för att de transportpolitiska målen uppnås. Verksamheten ska särskilt inriktas på att bidra till ett internationellt konkurrenskraftigt, miljöanpassat och säkert transportsystem". Detta är grunden för verksamheten.
På Näringsdepartementet jobbar vi just nu med förslag om hur Transportstyrelsen än bättre ska kunna ta hänsyn till näringslivets villkor när myndigheten utför sitt uppdrag. Arbetet är ett led i regeringens politik för jobb och tillväxt.
CATHARINA ELMSÄTER-SVÄRD (M).
infrastrukturminister.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
