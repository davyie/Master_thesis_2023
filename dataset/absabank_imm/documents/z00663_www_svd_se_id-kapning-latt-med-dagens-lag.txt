Id-kapning lätt med dagens lag.
Att regeringen vill införa en ny straffbestämmelse är bra men utmaningarna är flera och tyvärr är det tveksamt om kriminaliseringen i sig kommer att påverka brottslingarna i någon större utsträckning. Per Geijeroch Karin Johansson.
Det här är en argumenterande text med syfte att påverka. Åsikterna som uttrycks är skribentens egna.
Svensk Handel välkomnar och uppskattar regeringens engagemang och initiativ i kampen mot id-kapningar (Brännpunkt 22/7) och hoppas detta är det första av flera steg i det viktiga arbetet för att bekämpa såväl id-kapningarna som de påföljande bedrägerierna. En positiv effekt av de åtgärder som regeringen föreslår blir också att den som drabbas av en id-kapning ges status som brottsoffer och målsägande.
Att regeringen vill införa en ny straffbestämmelse är bra men utmaningarna är flera och tyvärr är det tveksamt om kriminaliseringen i sig kommer att påverka brottslingarna i någon större utsträckning.
Svensk Handel menar därför att:.
**1. **Straffen också behöver skärpas om man ska kunna påverka gärningspersonerna.
Ett brott som begås i en bostad är i dag på grund av kränkningen, ett allvarligare brott än om brottet begås någon annanstans. Vi menar att användandet av någon annans identitet bör betraktas på motsvarande sätt eftersom det handlar om en personlig kränkning.
Skräddarsydda kurser i ämnen som intresserar och engagerar både kropp och själ.
**2. **Regeringen måste rikta blickarna inåt, mot den lagstiftning som möjliggör id-kapningarna.
Den svenska offentlighetsprincipen som ger alla medborgare möjlighet att via Skatteverket få ut fullständiga personuppgifter, utgör själva motorn i id-kapningsproblematiken. Om regeringen vill få tydliga resultat i kampen mot id-bedrägerier måste man därför även rikta blickarna inåt, mot den lagstiftning som gör kapningarna möjliga, och se om det finns möjligheter att med bibehållen offentlighetsprincip ändå begränsa utlämnandet av fullständiga personuppgifter.
**I januari i år **skapade Upplysningscentralen (UC), Svensk Handel, Polisen, Företagarna och Bankföreningen projektet SMID, Samverkan mot id-kapning. De förslag på åtgärder som justitieministern och övriga artikelförfattare framför är redan i gång i detta forum men det finns mycket kvar att göra. Svensk Handel menar exempelvis att samtliga kreditupplysningsföretag bör ansluta sig till SMID. Vi delar också uppfattningen att en drabbad person ska ha ett telefonnummer att ringa för att kunna spärra sin identitet hos samtliga kreditupplysningsföretag och närliggande e-handelstjänster.
Svensk Handel menar också att det bör finnas en gemensam lista som samtliga kreditupplysningsföretag kan använda sig av.
Regeringens initiativ är bra och välkomnas men bör ses som ett första steg av flera. Straffen måste skärpas och en översyn göras av de lagar som i dag möjliggör id-kapning och de påföljande bedrägerierna. Först då kommer effekterna av nya straffbestämmelser att bli påtagliga.
PER GEIJER.
säkerhetschef, Svensk Handel.
KARIN JOHANSSON.
vd, Svensk Handel.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
