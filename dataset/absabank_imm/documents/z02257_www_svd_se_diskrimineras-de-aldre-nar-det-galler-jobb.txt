Diskrimineras de äldre
när det gäller jobb?.
Att söka nytt jobb efter att man fyllt 50 år är omvittnat svårt, skriver artikelförfattarna på Brännpunkt idag. Har du egen erfarenhet av det? Hur ska äldre personer ges en bättre chans på arbetsmarknaden? Här är SvD-läsarnas berättelser och åsikter om hur förändring kan ske!.
09:56 Carina Stensson:Hej och välkommen till dagens diskussion, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
09:56 Anna:Jag tror inte att det sker medvetet men efter att ha varit med i många rekryteringsprocesser själv och diskuterat med andra får jag en uppfattningen om att de flesta chefer vill rekrytera en yngre och bättre version av sig själva. Givetvis med några års arbetserfarenhet men inte allt för många. I mina öron är detta ologiskt eftersom att de flesta 30-35-åringar har fullt upp med annat som familj medan 40+ troligtvis har mer tid att lägga på jobbet, i större utsträckning vet vad de vill jobba med och därför inte byter inom ett par år och dessutom inte kostar så mycket mer pga den begränsade lönespridningen i Sverige.
09:57 GOveteran:Fredrik Reinfeldt och Stefan Löfven: Hur ska en vuxen arbetstagare vara för att inte bli utröstad ifrån ungdomsgårdarna till arbetsplatser som vi har i Sverige? Är en medelålders eller åldring anställningsbar? 40+ är eftertraktade i alla länder utom i Sverige!.
09:58 Tomas:Absolut! Att vara över  50 innebär nästan alltid att barnen "flugit ut" och ambitionen kan släppas lös.  Detta tror jag skrämmer de som anställer - inte sällan själva mitt i sitt eget "rat-race" med barn som ska hämtas och lämnas. Att komma in med erfarenhet, motivation (det går ju att kolla) och självbestämmande över sin övriga tid! Det borde vara extremt intressant MEN verkar utgöra ett hot... Tänk om aktieägarna till dessa bolag visste. Om vi kunde släppa åldersfixeringen och fixera kompetens och motivation så skulle det vara ett steg i rätt riktning. Sunt förnuft - det säger sig självt.
09:58 Ulf:Det mest frapperande är när man jämför med internationella kolleger. I USA och Tyskland har man inga som helst problem att få jobb när man är över 50 år tvärtom. Men här i Sverige har det smugit in sig ett allmänt förakt för äldre arbetskraft. Det är gubbar hit och dit i debatten. Detta gör att många fördomar frodas.
10:00 cia:äldre som kan gå från ett jobb till ett annat fungerar nog, men för de som söker från AF och fått sluta sitt gamla jobb pga förslitningar har inte en chans. de borde ha RÄTT till jobb, inte söka lediga jobb med 2000 sökande, de hamnar ALDRIG först.
10:01 Sture Halvarsson:Ålder saknar betydelse.  Jag är 68 år och får minst två gånger i månaden erbjudanden om arbeten, ca 2 - 3. Så har det varit sedan 2007 då jag pensionerade mig.
10:01 Moder Theresa:Jag har själv testat att lägga in nästan identiska CVn (med rätt kvalifikationer och samma akademiska meriter) på webbaserade ansökningssiter där man måste skriva in födelseår. Det var bara födelseår 76 och tidigare som fick svar... 67:or ansågs tydligen helt passé redan för några år sedan. Mitt förslag är att förbjuda rekryterare att selektera på ålder samt att höja pensionsåldern till 67. Nu anses pensionsåldern snarare ligga vid 60, vilket gör att 50-åringar nästan räknas ut.
10:02 Gunnar:Med den arbetslöshet vi har, kombinerat med att många slits ut i förtid, borde vi SÄNKA pensionsåldern snarare än att höja den! Detta skulle vara till hjälp för de som är för gamla för att få ett nytt jobb.
10:03 Staffan Nordström:Jag känner flera som är 50+. Välutbildade, erfarna, språkbegåvade, kunniga och med stora kapaciteter och energi. De får bara inga jobb. Åldersfascismen är stor. Erfarenhet och bevisad kunskap räknas inte. Ung, nyutbildad och billig är det som gäller. Helst skall det också vara projektanställningar och inte fast anställning som ger dig möjlighet att hyra en lägenhet, köpa ett hus eller en bostadsrätt. Att sedan sittande regering säger att man skall vara försiktig med bidrag så att det lönar sig att arbeta. Det är ett hån och slag i ansiktet på dessa människor som dagligen kämpar för att få ett jobb, men inte får något. Diskrimineringen är mycket tydlig. Detta är förödande för Sverige.
10:03 Carina Stensson:SvD Näringsliv har tidigare skrivit om åldersfällan där en rekryterare ien intervju sade: "Alla vill ha en 35-åring. Vi får kuppa in 43-åringarna.".
10:05 Kent:Gick en maskinförarutbildning med slut februari 2012. Sökt många jobb. Ingen utdelning. Däremot mina klasskamrater med en ålder under 35 fick jobb direkt. Varför inte besluta om att ta bort personuppgifterna i ansökan och låta erfarenhet/kunskap gå före ålder vid ansökan. Som 50+ blir man direkt utsorterad hos tänkt arbetsgivare.
10:05 Micke:Vaddå efter 50? Försök redan från 40 års ålder att få ett nytt arbete i en arbetsmarknad som inte gillar vare sig erfarenhet eller kompetens.
10:05 Arsène:I reklambranschen är åldersdiskrimineringen ett faktum eller också är det ett allvarligt fel på mig som jag inte är medveten om. Jag vågar tro att jag inte är knäpp. Jag är väl meriterad copywriter med en CV som är hur lång som helst och som inkluderar positioner som både vd och projektledare för stora konton. Hittills har jag varit på en intervju. Jag är 55 nu.
10:06 Lennart Eriksson:Jag fyller 70 i höst. Jag känner mig oerhört diskriminerad, då jag bara får arbeta under semestern och när folk är sjuka. Jag saknar den kompetensutveckling jag behöver för att hänga med. Jag är sjukskötare, patienterna gillar mig. Jag får höra att jag är entusiastisk och nyfiken på nyheter. Ändå är jag satt på undantag.
10:07 Leif Lendrup:När nu politiken nästan kräver att vi ska jobba längre och vi är många som vill de så måste politiken gå före och förhindra åldersdiskriminering i sin egna egna verksamheter, dvs offentlig sektor. När man söker pengar för projekt hos myndigheter är det min erfarenhet att man sållar bort projekt för att sökanden är äldre. Givetvis medger man inte det. Myndigheter som delar ut anslag ska ha en äldrepott, det skulle öka tillkomsten av nya jobb med den erfarenhet som äldre har. Här har vi ett konkret behov av jämlikhet.
10:09 Ann-Sofi Sjöberg:Det går att få jobb efter 50. Det vet TRR Trygghetsrådet som stöttar privatanställda tjänstemän till nytt jobb. Men det finns såväl åldersnoja och åldersdiskriminering. Vi på TRR hävdar att kompetens slår ålder i alla lägen och arbetar därför mot fixering vid ålder på arbetsmarknaden. Läs TRRs bok Du har fel ålder - om åldersnojan på arbetsmarknaden". http://trr.se/globalassets/dokument/material/du-har-fel-alder.pdf.
10:09 Bortom:I betygsinflationens spår värderas en bit papper väldigt högt medan arbetslivserfarenhet räknas ut. Sverige är tydligen fortfarande för rikt för att kunna ha råd med så mycket kompetensförlust.
10:09 Katarina Dahlbäck:Hela det arbetsrättsliga regelverket måste ändras!   T ex får du inte vara med i en a-kassa efter att du fyllt 65 år. Hur ska du då kunna försörja dig vid eventuell arbetslöshet mellan anställningarna?   Har du börjat ta ut din tjänstepension i hopp om att kunna försörja dig som 65+ och arbetslös måste du fortsätta att ta ut den även om du får en ny anställning.   Den allmänna pensionen kan man begära uppehåll i om man börjat ta ut den, men det är tydligen oerhört krångligt, näst intill omöjligt att få det korrekt gjort.   Du får heller inte vara inskriven vid arbetsförmedlingen och få hjälp av dem att hitta en betald sysselsättning.   Lagen om anställningsskydd måste ändras så att arbetsgivare törs tillsvidareanställda äldre. Idag är det tillräckligt svårt för yngre att få en tillsvidaretjänst pga av LAS.   Återstår att förvärvsarbeta som konsult. Men då måste du vara egen företagare med allt vad det innebär. Du måste dessutom betala full skatt på dina inkomster. Är du anställd får du däremot dubbla jobbskatteavdrag!.
10:09 GOveteran:Åldersapartheid fyller FAS3! Svenskt Näringsliv och facken blundar!.
10:10 Niklas:Varför är svenska företag åldersrasister? I ex. USA uppskattas äldre arbetskraft för sin erfarenhet och kompetens. Dock inte i Sverige.  /43 och arbetssökande.
10:11 Christina Evstedt:Om ålder inte är ett problem- varför är det då obligatoriskt att ange ålder i varenda rekryteringsprocess?.
10:11 Ulf:Det löjliga är att alla vill ha yngre som sällan har tid att vara på jobbet pga föräldraledighet VAB mm. Någon med vuxna barn är ju långt effektivare. Diskrimineringen är mao inte pga arbetsförmågan utan mer att många företag inte vill förknippas med äldre, det känns inte "inne" och "rätt i tiden". Erfarenhet och rutin uppskattas inte alls i Sverige jämfört med andra länder.
10:15 Carina Stensson:Från den 1 jaunari 2013 utökades förbudet mot åldersdiskriminering i diskrimineringslagen. Här finns mer info om det på DO:s hemsida: http://www.do.se/sv/Press/Pressmeddelanden-och-aktuellt/2012/Forbudet-aldersdiskriminering-utvidgas/.
10:16 Alba:Inget jobb efter 50? Jag är under 30 och har jobbat på olika ströjobb sedan jag var 15, men det är omöjligt för mig att få fast. Jag blir inte ens kallad till intervju och när jag frågar varför får jag till svar att det fanns många fler med längre erfarenhet. Jag har bett om CV på de rekryterade personerna och de är alltid 40-50 år. Första frågan i ansökningar är oftast hur gammal man är. Jag vet folk som har 10, 20 och 30 års erfarenhet, men vet ni vad? De är trötta! Jag hänger med i tekniken, jag är snabb och ambitiös, hungrig. Jag är enormt mycket mer driven än alla trötta 40+. Men jobb får jag inte.
10:17 Johan:Varför har Sverige varit så sena med att införa lagstiftning mot  åldersdiskriminering? Varför tillämpas inte lagstiftningen? Vad är det i den så kallade "svenska modellen" med arbetsmarknadens parter som gör att missförhållanden med  åldersdiskriminering fortsätter?.
10:18 David:Mitt generella intryck är att vi i här i Sverige har en mycket märklig fixering vid just ålder, samt att det härvidlag råder en ganska osund ungdomskult. Min erfarenhet är att en persons förmåga är tämligen bristfälligt kopplad till just ålder. En ung person må - generellt sett - vara aningen piggare och kan hålla ett aningen högre arbetstempo, medan en äldre har en helt annan livs- och arbetserfarenhet och ett personligt omdöme som den yngre omöjligen kan ha. Samtidigt som yngre ofta är mer öppna för nya intryck. Generellt sett har varje åldersgrupp sina för- och nackdelar på ett sätt som gör att de kompletterar varandra och en väl fungerande arbetsplats borde följaktligen en blandad ålder på sina anställda.
10:20 Anders:Efter det jag pensionerade mig, 66 år, och anmälde mig till ett bemanningsföretag för seniorer har jag haft full syselsättning hela tiden. Jag fyller 70 år i år. Jag har ett arbete som ej är tungt. Det är inte något klassiskt seniorarbete som klippa gräs eller extra morfar osv utan ett kvalificerat chefsjobb. Ett vanligt senario för mig är att jag kommit in i en organisation för att täcka upp för någon som är sjuk eller en vakans. Det börjar alltid med ett uppdrag på 3 månader men som nu så blir det över 12 månader.
10:20 Christina Evstedt:Svenskt Näringsliv klagar på att det inte finns tillräckligt med kompetent arbetskraft i Sverige. Samtidigt ratar deras medlemmar 40+. Dessa ska istället vara samhällsnyttiga och acceptera sysselsättningar med "annan löneform". Vart är svenska modellen på väg?.
10:20 Per:Tips om hur man beslår rekryterare med åldersdiskriminering? Deras affärsidé är ju hemlighetsmakeri.
10:21 Över 50!:Två fall har blivit fällda i den lagen, Arbetsförmedlingen är en av dessa!.
10:22 Marcus:I USA och Tyskland är frihet och resultat det viktiga - i Sverige är idealen och konsensus. Vi försöker ersätta kompetens med kommunikation och så babblar vi oss igenom till en gemensam lösning som känns "bra för alla", men "alla" måste vara en ganska homogen grupp för att komma till detta resultat. En äldre person skräder inte orden på samma sätt, att bli accepterad är inte längre viktigt och besitter dessutom kompetens. Konsensus är därmed svårt att uppnå. Om vi skulle lära oss att fokusera på det viktiga, resultatet, skulle problemet inte ens finnas.
10:23 Lasse:Jag är 61 och går i pension om tre månader. Det är meningslöst att söka jobb. Jag får inte svar en gång.
10:23 Håkan:LAS och diskrimineringslagstiftningen är i grund och botten tämligen tandlösa och är om företagen så vill inget annat än rundningsmärken.
10:23 Leif N:Som egenföretagare kan man jobba hur länge man själv vill. Jag fyller 72 nu och lär upp nya medarbetare kontinuerligt. Jag anställer bara icke svenskar. De har respekt för erfarenhet och ålder.
10:26 Ingrid EM:Gick en utbildning i internationell PR och kommunikation för ett antal år sedan. Jag hade passerat 40 och var äldst i klassen. I katedern stod en pigg 20-åring och lärde oss hur man skall fylla i sökmotorer på rekryteringssidan så att "man slipper de där kärringarna i 40-årsåldern". Mitt råa garv fick henne att inse fadäsen och hon pep något om att hon "meeenade inte så" men visst fanken gjorde hon det. Nu har de lärt sig vara pk och säger att man är överkvalificerad.
10:26 Mona:Det handlar enbart om vem du är. För rätt personer finns jobb livet ut.
10:29 Ozzy:De äldre har blivit samhällets utstötta. Man får inga jobb i Sverige om man är över 50 knappt. Man pratar om erfarenhet detta är bara tomt prat. Sverige är väl det land där åldersdiskrimnering och åldersmobbing är som störst i hela Europa. Ändå har vi en idiotregering som vill att vi skall jobba högt upp i åldrarna. Detta går inte ihop. Svenska folket lider av girighet och saknar respekt för de som är äldre.
10:29 Roger:Vi har inte råd med en åldersnoja. Med minskad kunskapsnivå bland yngre är det avgörande att ta vara på den kunskap som finns hos 60+ och uppåt. Frågan är bara om de den gamla typen av anställningar är lösningen. Varför inte utnyttja bemanningsföretag för seniorer eller seniorer som konsulter. Många jobb fordrar expertkunskap som svårligen kan innehas av en yngre arbetskraft.
10:32 Ulf:Svar Anders:  Ja det är lustigt (eller olustigt) att det går alldeles utmärkt att ta in någon äldre om man slipper att fast anställa. Det visar att det inte handlar om arbetsförmåga utan mode. Hyr man in en senior kan man ju alltid säga att "det är bara tillfälligt". "Vi är inte omoderna här inte". "Vi är ett ungt modernt företag minsann".
10:34 Carina Stensson:Ivar Arpi  har på Ledarbloggen på SvD.se tagit upp frågan om åldersdiskriminering i samband med diskussionen om höjd pensionsålder.
10:34 Kalle:Att söka 5000 jobb och bara få 100 tack någon annan fick jobbet är rent ut sagt för jävligt.
10:35 Bo:Helt klart att äldre efter 50 inte är attraktiva för arbetsgivaren, vi lever i en dum ungdomskultur, lägre arbetsgivaravgift eller ingen för äldre skulle kanske skulle ändra på att erfaren arbetskraft blev attraktiv för arbetsgivaren.
10:35 Carl:De som har fyllt 50 måste kunna datorer väldigt bra. Skriva snabbt, kunna googla, känna till internet och vara med i tiden. Jag tror yngre misstror äldre för att de ligger så långt efter.
10:37 Över 50!:Bra sagt Roger: kolla GOveteran.se  Där finns lediga jobb för vuxna!.
10:37 Ann-Magreth Albin:Hej Vill tipsa om en alldeles nyutgiven bok från Apotekssocieteten, författare J.Lars G Nilsson och heter "Detta hade inte hänt om jag varit yngre". Hälsn A-M A.
10:38 Anders:Svar till UlfJa det kanske är fel på anställningsformen och vara så formell med tillsvidareanställning utan lite mer fria i det avseendet är kanske en väg att gå.
10:40 LTD:Varför vill politikerna (S) och (M) att vi utbildar oss? I AF Fas 3 har jag träffat många civilingenjörer och civilekonomer som tidigare varit chefer på företag men som i Fas 3 ägnar dagarna åt att rensa sly i skogen eller sophantering. Varför behöver man en akademisk examen och många års yrkeserfarenhet som chef till det?.
10:44 Stefan:Den som anställer 50-plussare som varit arbetslösa viss tid kan uppmuntras genom att inte behöva betala någon arbetsgivaravgift för denna person under första året.
10:45 Åke Bjurman:Såklart ska man få jobba så länge man vill och kan och har tillräckliga kunskaper och inte omdömet börjar svikta. Själv var jag tvungen att sluta min statliga anställnning vid 67 års ålder men hade lyckan att få jobba privat några år till på deltid.
10:45 Henrik:Varför inget inlägg från någon som rekryterar personal? Ni måste väl kunna beskriva hur ni resonerar om ålder och arbete.
10:46 Christina Evstedt:Läste i  Expressen häromdagen att 70 är det nya 50. Då borde 50 vara det nya 30. Så varför göra skillnad på arbetsmarknaden då?.
10:47 Ander:Mitt råd är att gå via bemanningsfäretag som hjälper till. Jag arbetar som kunsult och får många uppbrag via dem. Fyller 70 i år och är i fullt sving, pensionering är ett tunt koncept för mig. Har sedan min pensionering då jag var 66,5 år då jag frivilligt slutade min fasta anställning och var pensionär en hel månad vilket visade sig erbarmligt tråkigt.
10:47 Pelle (52):Jag har femton datorer hemma och är dessutom förtroendevald men nåt jobb kommer jag aldrig att få så länge som Riksbanken har sitt inflationsmål.
10:49 Internet:Carl: De över 50 år hittade på datorer och internet: William Henry "Bill" Gates III, född 28 oktober 1955 i Seattle.
10:49 Kalle:Marcus: Tack för den mest träffsäkra kommentaren av alla. Konsus-Sverige vill inte ha medarbetare med integritet att säga ifrån. De som kan något och har erfarenhet bilr då ett hot mot de utan kunskap.
10:49 Kalle:David: Forskningen är tydlig på att ålder har inget med nyfikenhet eller välja att lära sig nytt. Det är en helt och hållet personlig variabel helt utan korrelation till ålder.
10:49 Carina Stensson:Vi hinner med några inlägg till innan diskussionen är över klockan 11.
10:53 Håkan:Åldersdiskrimineringen är mer påtaglig i Sverige än övriga Europa och USA. Jobb som jag för tio år sedan defilerade in på blir jag som 58-åring inte ens kallad på intervju. Man söker 35-åringar med bred erfarenhet, hur det nu hänger ihop. Jag tror att det i grunden är en attitydfråga. Är du 50 är du gammal och trött. Lösningen kanske ligger i att man precis som man bekämpar ungdomsarbetslöshet med lägre sociala avgifter skulle göra samma sak här.
10:54 Miche:Det finns definitivt en slags institutianoliserad åldersdiskriminering på svensk arbetsmarknad, kanske mest märkbar inom akademiska yrken. Har ibland funderat på om det inte vore mera tidsekonomiskt att helt enkelt maila mina födelsedata med tillägget "hör gärna av er om ni fortfarande är intresserade". Kompetens, erfarenhet, utbildning och social förmåga väger lätt i Sverige om du konkurrerar med en oerfaren 25-åring.
10:54 LTD:En 50+ får 15 mån. uppsägningslön. För en ung anställd är uppsägningslönen 1 mån. Alltså anställer företagen unga människor.
10:56 Fredrik R:Henrik! Det finns rekryteringsföretag för 50+. Bekymret är att det finns 5000 lediga jobb för 30 åringar och 20 lediga jobb på GOveteran.se.
10:56 LTD:Jag tror att vi som började arbeta med datorer på arbetsplatserna i på 1970-talet och därefter och har följt med utvecklingen, vi  kan mer om datorer än de flesta unga idag. Men det räknas inte som någon merit.
10:57 Christina Evstedt:Trepartssamtal för seniorer, var är de?  Åldersdiskrimineringen i arbetslivet är den enda diskriminering som samhället ignorerar.
10:57 Alfred E. Neuman:Sociala avgifter bör differentieras beroende på ålder!.
10:57 katta:Det kan också bero på vilket jobb man önskar.
10:57 Lars:Anser att diskrimineringen av äldre har sin botten i tryckta medias ständiga publicering av ålder i alla artiklar vad de än handlar om. Det hjärntvättar oss att fokusera på ålderssiffran istället för att värdera kunskaper och förmågor hos äldre.
10:59 Mats:Jag är privat företagare inom vård. Vi kan erbjuda alla som vill jobba kvar efter 65 i vår organisation arbete oavsett vilken kategori man tillhör. Vi gör en avstämning vid 70 om inget inträffar. Man skall vara medveten om att för dom allra flesta är det inte intressant att arbeta efter 65. Snittåldern för pension är idag ca 63 år.
10:59 Peter:Jag har förmodligen en högre akademisk examen än de som inte har försökt rekrytera mig. Jag tröttnade när Reinfeldt och hans polare sa att vi skall jobba längre och föda dem med mer skattepengar. Jag tog ut tidigare pension och mår bättre på alla sätt!.
11:00 Ivy:Samhället tillhör alla oavsett ålder, kön, nationalitet och sexuell läggning. Så länge vi lever ska vi ha möjlighete att växa och utvecklas. Ingen har rätten att räkna ut en annan människa.
11:00 Carina Stensson:Tack för dagens diskussion! Vi återkommer på vardagar, oftast klockan 10, med ett nyhetsaktuellt ämne. Följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
