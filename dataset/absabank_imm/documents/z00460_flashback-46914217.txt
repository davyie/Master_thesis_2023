Jag vill hjälpa hemlösa.
Hej! Tänker skriva en liten, kanske onödig historia om mig själv innan jag kommer till själva anledningen till att jag startar denna tråd.
Jag är 21 år, har precis köpt min första lägenhet, med andra ord har jag äntligen flyttat hemifrån. Jag har haft ett bra liv om man får säga så, hade turen att få mitt drömjobb fast jag är underkvalificerad så det stänker om det. Jag har haft turen på min sida med andra ord.
Jag tjänar pengar till att försörja mig själv och tillräckligt för att jag ska kunna göra det jag vill göra och ändå spara en hel del pengar varje månad. Med detta sagt lär jag säga att jag är en väldigt enkel person och har inte höga utgifter, med andra ord tjänar jag ingen drömsumma.
Nu när jul och nyår är över, så har jag insett att jag har haft det jävligt bra i livet. Firade jul med familj och släkt. Det delades ut julklappar vars prislapp fick mig att häpna, sjuåringar som fick ipads och iphones, kaffemaskiner för 5000kr och en massa annat som jag själv aldrig skulle lägga pengar på.
Nu till anledningen till varför jag startar tråden.
När jag åkte hem från min familj efter att ha firat jul, åkte jag förbi centrum och såg alla dessa gatumusiker som har lagt fram hatten för att tjäna några extra slantar av fulla tonåringar på julafton, och några hemlösa som stod vid marschallerna vid centrums julgran för att värma sig.
Nu har jag bestämt mig för att hjälpa till, jag vill hjälpa hemlösa, jag vill hjälpa folk som har hamnat snett i livet. Jag blir tårögd när jag ser dessa människor och förstår inte hur det går till. Men jag är väldigt oerfaren, så därför postar jag här.
Hur gör jag? Jag har räknat ut att jag kan bidra med ca 4.500kr i månaden till detta. Men grejen är den att jag vill inte bara skänka pengar och tro att det ska hända grejer, jag vill vara med och se att det händer, jag vill personligen hjälpa dessa människor som har hamnat illa.
Vart börjar jag? Hur ska jag hjälpa till? Vad kan jag hjälpa till med?.
Tack på förhand.
