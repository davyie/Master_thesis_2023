Integration står och faller med värderingar.
Det är helt oacceptabelt att endast 29 procent av dem i etableringsinsatser deltog i samhällsorientering under 2014. Det skriver KD-politiker med anledning av debatten om olika kvinnosyn.
Özge Öner konstaterar att olika kulturer har olika syn på kvinnors rättigheter (SvD Debatt 19/1). Självfallet är det så. Många feminister och samhällsdebattörer fortsätter att förneka detta. Tigandet är fegt och har ett pris, inte minst i form av ett förminskande av den kamp miljoner kvinnor bedriver världen över för att uppnå ökad självständighet. Dessutom försvårar det kulturrelativistiska synsättet integrationen. Alla värderingar och kulturella yttranden är inte lika bra och värderingar varierar mellan kulturer.
Det här är en argumenterande text med syfte att påverka. Åsikterna som uttrycks är skribentens egna.
Det svenska samhället vilar på ett antal grundläggande värderingar som generationer före oss har stridit för. Genom en lång demokratisk kamp har de allra flesta omfamnat de demokratiska idealen. Motsvarande utveckling har inte ägt rum i många länder utanför "västvärlden" där en fundamentalistisk tolkning av religionen och diktatoriska och intoleranta politiska system har hållit tillbaka människor.
Sverige har på kort tid tagit emot ett stort antal människor med vitt skilda uppfattningar om demokrati, rättsstaten och vilka rättigheter kvinnor och olika minoriteter ska ha. Några uttryck är så kallat hedersrelaterat våld och diskriminering av kvinnor och hbt-personer. Integration beskrivs ofta ensidigt i termer av språk, arbete och fler bostäder. Men den största integrationsutmaningen handlar om att förmedla, stå upp för och sprida de värderingar vårt samhälle vilar på. Det krävs en form av samhällskontrakt där vi definierar våra demokratiska värderingar.
Samhällsorienteringen för nyanlända kan spela en nyckelroll för att sprida goda värderingar och främja integration. Det krävs en ordentlig översyn så att samhällsorienteringen i samtliga kommuner lär ut värderingar om demokrati, jämställdhet och människolivets okränkbarhet. Dessutom måste samhällets alla företrädare, inte minst politiker, sluta relativisera, bortförklara eller släta över oacceptabla värderingar och beteenden. Annars kommer integrationen aldrig att fungera och vårt land kommer att bli mindre öppet och mer intolerant.
Vidare måste samhällsorienteringen göras obligatorisk för nyanlända. Det är helt oacceptabelt att endast 29 procent (!) av dem i etableringsinsatser deltog i samhällsorientering under 2014. Det krävs även en ordentlig översyn av föreningsstöd och andra typer av stöd och bidrag. Föreningar som inte vilar på samhällets värderingar ska omedelbart mista rätten till bidrag.
Sverige ska vara en fristad för dem som förtrycks och inte för dem som förtrycker. Om man inte respekterar kvinnors och mäns lika värde ska det självfallet få följder. Kristdemokraterna har därför föreslagit att asylsökande som begår sexualbrott ska få avslag på asylansökan och snabb avvisning ur landet. Om vi ska bevara de framsteg vi har uppnått måste vi försvara och upprätthålla våra värderingar samtidigt som vi välkomnar människor som lämnar förtryck och diktatur för ett liv i demokrati och frihet.
Skräddarsydda kurser i ämnen som intresserar och engagerar både kropp och själ.
Erik Slottner (KD).
gruppledare för Kristdemokraterna i Stockholms stadshus.
Ofelia Namazova (KD).
integrationspolitisk talesperson i Stockholms stad.
Redaktör: Carina StenssonBiträdande redaktör: Carl-Johan BilkenrothMejl: debatt@svd.seTelefonnummer: 08-135149Twitter: @SvDDebattFacebook: SvD Debatt.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
