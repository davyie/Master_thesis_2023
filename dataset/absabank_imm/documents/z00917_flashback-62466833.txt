Samlingstråden om Rysslands befolkningsutveckling.
Frågan om Rysslands befolkningsproblem har tidigare dykt upp i flera trådar på denna avdelning. Putinfanklubben har gång på gång lovordat sin idol, vars framsynta politik gjort att Rysslands befolkning nu växer.
Men får man tro vad Allerhögste Folkökaren yttrade idag, är problemet ingalunda löst. Ryssland befinner sig i en "akut demografisk kris", och därför ska man vid nyår inleda utbetalning av avelspremier på 180 dollar per månad för varje nyfödd. En nyhet som jag gärna ser att få spridning. Härmed öppnar jag en alldeles ny tråd för nyheter och diskussion om befolkningsutvecklingen i Ryssland / Rysslands demografi.
Alla som följt med rysk politik de senaste decennierna vet att demografiska frågor har haft stor betydelse i debatten. Under årens lopp har vi undfägnats med både larmrapporter om hur ryssarna är i färd med att dö ut och med solskensskildringar av hur ryskornas livmödrar är produktiva som aldrig förr. Nätet är fullt av rapporter av bägge slagen.
Hur är tonläget i de allra senaste månadernas rapporter i ämnet? I september förkunnade ekonomiminister.
att den demografiska situationen i Ryssland är "en av de svåraste i världen" - allt fler områden lider brist på arbetskraft. En forskare vid namn.
mumlade bekymrat om att någon form av arbetskraftsinvandring nog kan behövas ...
Och i oktober visade de nya siffrorna från den federala ryska statistikbyrån.
att födelsetalen helt tydligt sjunkit det senaste året. Det ligger nära till hands att förklara nedgången med de västliga sanktionerna, och naturligtvis det sjunkande oljepriset. Vad säger VarmaDrycker och andra förståsigpåare?.
