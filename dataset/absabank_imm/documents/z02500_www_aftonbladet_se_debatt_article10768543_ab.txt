Hur kan allt detta djurplågeri få förekomma?
Jag lyssnade på "Ring P1" häromdagen. Det var en dam som ringde in och var mycket upprörd över hur fåglarna behandlas som drabbats av influensaviruset. De läggs levande i massgravar och slängs levande in i brännugnar.
Det är rent förskräckligt. Jag har faktiskt slutat titta på inslagen om fågelinfluensen på grund av allt djurplågeri som ständigt visas i rutan.
Det är märkligt att människan som ändå ska ha förnuftet är så okänslig, grym och brutal mot levande varelser.
Jag tycker det tyder på dumhet. Det ska påpekas att vi är inte är bättre i Sverige. Nyligen kom en larmrapport om att många slakterier skållar grisarna levande. Hur kan det få förekomma?.
Allt levande bör behandlas med respekt. Tappar man förståelsen för att även ett djur kan känna både smärta och rädsla då är man nog illa ute. Då är inte steget långt till att den känslomässiga avtrubbningen också kan infinna sig när det gäller människor.
Respekt bör vara ledord för alla i kontakten med levande varelser.
Vad tycker ni? Mejla oss: [email protected].
Lotta Gröning.
