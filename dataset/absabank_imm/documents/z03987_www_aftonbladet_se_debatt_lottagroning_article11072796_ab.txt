Vad är svenskarna beredda att offra?
Det är befriande att miljöfrågorna äntligen kommit upp på dagordningen både i världspolitiken och nationellt. Länge blundade vi för vad som pågick och här hemma sågs miljöpartister mest som små gröna tomtar såvida de inte pratade om sälar.
I en stor miljöundersökning som Demoskop har gjort visar det sig att miljöpartiet numera har högst förtroende bland alla partier när det gäller miljön. De knockar de övriga partierna faktiskt.
Men detta är ju bara en opinionsundersökning, i praktiken finns det en utbredd ilska mot miljöpartiet, särskilt när det gäller den gröna skatteväxlingen som ingen begriper. För att inte tala om alla förslag som höjer el- och bensinpris.
Men enligt Demoskop är svenskarna beredda till flera uppoffringar när det gäller miljön, såvida det inte drabbar levnadsstandarden.
Frågan som då infinner sig är:.
Vad är svenskarna egentligen beredda att offra för att minska klimathotet?.
Grannens levnadsstandard? Folkbilen i Kina?.
Eller rent av kolkraftverken i Tyskland?.
Kampen för miljön kanske handlar om att någon annan ska agera och framför allt drabbas.
Lotta Gröning.
