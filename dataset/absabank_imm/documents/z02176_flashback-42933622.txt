När kommer den misslyckade integrationspolitiken att synliggöras på allvar?
Ser man till hur riksdagspartierna formulerar sin integrationspolitik i avseenden som mål, utformning, strävanden och förslag till åtgärder så ter den sig i olika uttryck partierna emellan. Vad man däremot kan se är att i stort sett alla ser den nuvarande integrationsprocessen som misslyckad. Man har olika förklaringar till detta och varierande förslag till hur integrationspolitiken ska tjäna sitt egentliga syfte. Samtidigt är det rimligt att påstå att den svenska befolkningen är missnöjd med hur integrationen fungerar med dagens politik, även om detta inte får speciellt mycket utrymme i offentlig samhällsdebatt (med stor sannolikhet på grund av utbredd politisk korrekthet och risk för häxjakt som konsekvens).
Med detta som bakgrund; låt säga att den illa skötta integrationspolitiken fortsätter i samma stil som den gjort de senaste åren(/årtiondena). Alltså, segregationen mellan infödda svenskar och nyanlända fortsätter att existera som idag eller till och med eskalerar - när kan vi på allvar i samhället betrakta detta som ett stort problem. Många hade nog pekat på att vi redan idag kan se dessa problem - främst i en rad storstadsförorter och stadsdelar - med hög kriminalitet, dålig eller usel etablering på arbetsmarknaden med uteblivet självförsörjande som följd och så vidare. Men när tror ni, självutnämnda experter och siare, att segregationen betraktas som Sveriges kanske allvarligaste samhällsproblem? När är det inte längre begränsat till enbart ett par "problemområden" och istället kan betraktas som ett utbrett samhällsproblem som påverkar hela det svenska samhället?.
Vidare skulle jag vilja att diskussionen också kretsar till hur dessa problem kommer att yttras. Påfrestningar för statskassan, kommunala fall, extrem kriminalitet, utbredd främlingsfientlighet, ännu sämre skolresultat och så vidare. Hur kommer den allt annat än tillfredsställande integrationspolitiken att illustreras i samhället?.
tl;dr: När kan vi i Sverige se den dåliga integrationen som det kanske största problemet i det svenska samhället? När kommer det att påverka vårt samhälle så pass mycket att det inte längre är begränsat till endast ett par områden? Hur kommer det att se ut?.
