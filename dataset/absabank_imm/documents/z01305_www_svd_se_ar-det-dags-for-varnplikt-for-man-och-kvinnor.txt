Är det dags för värnplikt
för män och kvinnor?.
"Dagens yrkesförsvar är grovt underbemannat. Vi argumenterar för återinförandet av en allmän och könsneutral värnplikt", skriver tre utlandsveteraner på Brännpunkt.
11:01 Carl-Johan Bilkenroth:Hej och välkomna till dagens Brännpunkt Direkt. Nu börjar vi.
Det här är en argumenterande text med syfte att påverka. Åsikterna som uttrycks är skribentens egna.
11:01 Anders Högström:Vi måste skapa ett trovärdigt flexibelt försvar mot ett alltmer hotfullt Ryssland. Någon typ av allmän värnplikt måste införas för att kunna försvara hela Sverige,inte bara Stockholm under knappt en vecka Lär av Finland , det brådskar !.
11:02 Jake:Nu när vi ser en allt mer osäker värld tycker jag att det är en bra idé med värnplikt. Det kan förbättra situationen vid en kris och träna människor både fysiskt och psykiskt att kunna försvara sig.
11:02 Jonas:Att införa värnplikten måste utredas men där borde Norge vara en förebild.
11:04 Daniel:Värnplikt är inte bara vettigt sett till ekonomi och bemanningsproblem, det innebär också en grund för demokrati och jämlikhet i samhället.
11:04 Björn:Totalt fel att lägga ner den från början. vi behöver ha en mycket högre militär förmåga. En annan del som många inte tänker på så är det en fördel om flera unga fick en meningsfull sysselsättning istället för att bli arbetslösa eller tvingas till att plugga vidare innan man är redo. Dessutom är det till fördel för integrationen där ungdomar från olika kulturer måste samarbeta. Så enligt mig löser värnplikt mer än ett problem i samhället.
Skräddarsydda kurser i ämnen som intresserar och engagerar både kropp och själ.
11:04 Leo:Det känns inte väldigt demokratiskt att tvinga alla att göra värnplikten.
11:07 Robert:Värnplikt bör kombineras med yrkesmilitärer. Då kan värnpliktiga inkallas om det blir riktigt allvarligt. Dessutom borde många uppgifter kunna skötas av värnoliktiga såsom bevaka flygplatser och skyddsobjekt etc.
11:07 Gustaf:Studera den israeliska modellen för värnplikt om den nu skall anses behöva vara genusneutral. Annars kan man gott och väl återgå till den tidigare modellen med vissa justeringar. Bra att vpl-systemet införs igen dock.
11:09 Incognito:Är det verkligen värt att bygga upp pliktförsvaret igen? Är det inte bara dyrt och ineffektivt?   De olika utlåtanden och utredningar jag har läst ger yrkesförsvaret mer stöd medan officerare jag pratat med säger att fördelen med plikten var att fler olika sociala skikt blev involverade i försvaret, högutbildade mm.
11:10 Björn:Värnpliktsystemet gjorde också att man kunde välja "de bästa" till varje befattning. Idag blir de ju mer de som inte lyckats får jobb eller utbildning på annat håll som väljer försvaret och så fort dom får ett mer stabilt jobb på annat håll så lämnar dom. Plikten har trots allt sin fördelar här. Visst, plikt är väl tråkigt för den enskilde men man måste väga landets nytta framför individen ibland. Även för bortskämda 90-talister.
11:12 Lennart:Dagen soldater är sannolikt betydligt bättre utbildade för individuell strid än vad vi som gjort värnplikt var. Däremot är de inte fungerande i större förband på samma sätt som vi var. Dagens armé fungerar från kompani och neråt, värnpliktsarmén var omvänt funktionell.
Twitter.
Twitter.
11:15 Carl-Johan Bilkenroth:Några inlägg från Twitter.
11:16 Olof:Återinför allmän värnplikt. Det visar en tänkbar angripare att alla är engagerat i landets försvar. Värnplikten har också sidoeffekter som att många mognar och frigör sig från föräldrahemmet. Utbildningen kan också vara positiv för det kommande yrkeslivet.
11:16 Karl:Självklart. Dags för våra politiker att agera och en gång för alla ta ansvar för landets säkerhet. Ta efter Norge. Kör på modellen yrkessoldater och värnpliktiga parallellt med varandra.
11:16 joakim:Blir verkligen försvarsförmågan större av sådant? Finns det inte en värnpliktsromantik av rent symbolisk karaktär?.
11:19 U H:Ett system med yrkessoldater är enormt dyrt och väldigt dåligt. Det infördes utan någon ordentlig utredning. Och har också visat sig misslyckat.
11:19 christer:Vi röstade emot avskaffandet av värnplikten i värnpliktskongressen redan 2007, och jag tycker det är väldigt olyckligt att politikerna inte gav oss mer gehör.  B.l.a. folkpartisten Allan var kritisk och argumenterade för att det var slöseri med skattepengar, medans jag många andra tycker att den inte kan finnas mycket bättre saker att lägga skattepengar på än att utbilda unga människor i b.l.a. ansvarstagande, samarbete och självkännedom.
11:20 Hans:Behövs inga utredningar, vi har flera hundra års erfarenhet. Dock måste utbildningen/förbanden ges duglig materiel och en ledningsstruktur. Men en förutsättning är att politikerna tar ansvar och höjer anslagen, sannolikt krävs ca 15-25 mdr per år.
11:24 Thomas:Givetvis!   Bland det dummaste som sveriges folkvalda har genomfört är att ta bort allmän värnplikt samt skurit ner försvart i så kraftig omfattning.  En annan vinkel på det hela är att värnplikten behövs för att få sverige att fungera i framtiden då den uppfostran saknas på kommande generationer.   Sådeså!.
11:24 gunnar:Bilda ett försvarsförbund med Finland och använd en gemensam krigsorganisation av finsk modell och med finsk ledning.
11:24 Gustav:Med 15 månaders värnplikt till plutonchefsutbildning pansarskytte fick man välutbildade soldater. Många av mina kamrater blev civilingenjörer så de tillförde försvaret bra kompetens vid repövningarna.
11:25 Tim:"Värnpliktsystemet gjorde också att man kunde välja "de bästa" till varje befattning. Idag blir de ju mer de som inte lyckats får jobb eller utbildning på annat håll som väljer försvaret och så fort dom får ett mer stabilt jobb på annat håll så lämnar dom"  Det var det absolut mest nedvärderande och föraktande jag någonsin läst för oss yrkesanställda. Betänk att det finns många av oss som faktiskt vill jobba som soldater! Har du ingen insikt i hur moralen och yrkesskickligheten ser ut idag kan du vara tyst. Det är enorm skillnad mot värnpliktsförsvaret.
11:27 Anders:För mig handlar eventuell värnplikt om mer än försvar. Här finns möjlighet att skapa en beredskap inför civilsamhällets utmaningar som vi inte har i Sverige längre. Även om majoriteten av varje årskull inte behövs som soldater, så finns det andra uppgifter som kan behöva utföras. Kunde det dessutom binda samman medborgare från olika samhällslager så vore det inte en nackdel. Jag tänker skogsbränder, översvämningar, förebyggande åtgärder inför klimatförändringar etc.
11:29 Henke:Alltså, det enda ett litet lands militär egentligen gör är att attrahera fienden att bomba mera, med större materiella och civila förluster som följd. Ju mer soldater och militär utrustning vi har, desto mer av Sverige kommer vi förlora vid ett krig.  Skall vi ha försvar så tycker jag att vi skall fokusera på en gerilla-modell istället.
11:30 Tripodis:Är för värnplikt. Ett till ytan stort land, med en till antalet liten befolkning, som ska betala, kan inte försvaras av ett yrkesförsvar utan att det blir dyrare. Och svårrekryterat. Dock är det ett visst problem med en plikttjänst där inte alla tas ut, som vi såg på slutet; det fanns inte förband till alla. Nej, värnplikt är inte "lösningen"; det behövs långt mer pengar till vårt gravt underfinansierade och närmast obefintliga försvar.
11:34 nils:En allmän värnplikt är nödvändig för att påminna allmänheten om omvärldens krafter. Dessutom behöver ungdomen väckas med skogsliv och problemlösningsförmåga och inte ta allt för givet.
11:34 Carl-Johan Bilkenroth:"Nå kommer verneplikt for kvinner. I formiddag vedtar Stortinget lovendringer for å innføre almen verneplikt i Norge." Det skriver norska VG.
11:34 Fredrik:Innan man bestämmer sig för om värnplikt ska komma tillbaka måste man väl komma fram till vilket typ av försvar vi ska ha. Hur stort ska det vara och vilken kvalité ska det ha.   Värnplikt i sig har inget självberättigande.   Ger vänrpliktsförsvaret ett bättre och billigare försvar än idag. Om inte, knappast intressant. Försvarsmakten ska inte syssla med socialpolitik i form av uppfostran, civila insatser m.m.
11:35 Daniel:Att tvinga någon till någon form av sysselsättning är slaveri. Jag förbehåller mig rätten att välja vem och vad jag skall riskera livet för.
11:38 Per:Det finns många fördelar med en kombination av yrkesarmé och värnplikt. Vi måste kraftigt rusta upp vårt försvar och visa Putin att vi vill försvara vårt land och vår demokrati.
11:38 Stenbock:Självklart ska vi återinföra värnplikten. Med den ändringen att den skall gälla för både män och kvinnor i dessa jämlika tider. Alla behöver inte heller bära vapen, vi bör också kunna använda oss av en civilplikt för att stötta sjukvård, polis och räddningstjänst.
11:39 Stefan L:Jag är glad över att vi idag har många duktiga och professionella soldater och sjömän! Däremot kan vi aldrig fylla kopplingen till samhället lika väl som med värnplikten, inte heller den volym som krävs för att kunna föra strid på brigadnivå och att försvara hela Sverige. Jag har överlag en positiv erfarenhet av värnpliktstiden och vi var många som levererade på hög nivå även i skarpa lägen. Glöm inte bort det. Viktigast nu är återtag av förmågor som artilleri, mer luftvärn och fungerande utbasering av flyg. Allt som vi tidigare lagt mijlarder på att skapa och som sedan kastats bort. Det är bråttom nu. En extra tanke till alla yrkesmän och kvinnor som i försvarsmakten nu gör sitt bästa för att värna oss, men ni behöver mer än såhär!.
11:40 Pelle:Återuppta värnpliktsutbildningen paralellt med förband med anställda soldater om ca tre bataljoner. krigsplacera de värnpliktiga i "riktiga" krigsförband med fastställda krigsuppgifter. Vässa Hemvärnet ytterligare med utrustning för att leda in indirekt eld/Flyg samt förmåga att bekämpa flyg(luftvärns robot) För övrigt riktigt idiotiskt att avskaffa värnpliktsutbildningen och att lägga ner förband som tex P10 och P18!! /Pettsson.
11:40 Sami s:Sverige behöver en sund och balanserad utrikespolitik och bra relation till alla sin grannländer ink Ryssland då framstår värnplikten som överflödig.
11:44 Greger:Man får heller inte bortse ifrån dem som planerar att utbilda sig på en högre nivå. Skall dessa individer behöva lägga ett extra år vid sidan av ifrån studier och bli klara ännu senare?.
11:44 Niklas:Som någon som gjort lumpen tycker jag inte att någon annan ska tvingas hålla i ett vapen mot sin vilja. Däremot skulle jag vara för en slags civilplikt (i stället för värnplikt) där alla (man eller kvinna) fick under ett par månader lära sig gå skallgång, livräddning, släcka bränder, med mera.  Något sådant skulle kunna användas som ingång för GSU/GMU.  (ps. intressant att det är nästan uteslutande män här i debatten).
11:44 Stenbock:Läste att någon tyckte vi borde alliera oss med Finland. Oavsett om vi går med i NATO eller ej vore det bra att alliera sig med Finland först. Sen kan vi ev. gå med gemensamt i NATO.
11:48 Carl-Johan Bilkenroth:Som Niklas påpekar är det i princip inga kvinnliga deltagare i debatten. När vi tog upp frågan i vintras var det i alla fall några tjejer med.
11:48 Göran P:Det ska kanske påpekas att värnplikten inte är avskaffad utan vilande. Dock är det nog ingen som vill ha tillbaka det gamla systemet. Jag var positiv till att den lades vilande i dess dåvarande form då den minskade volymen gjorde att den varken var rättvis eller allmän, dock tyckte jag att man kunde fundera på danska eller norska modellerna med ett hybridsystem med anställd och värnpliktig personal. Absolut så skall ett nytt värnpliktssystem vara könsneutralt, vi behöver de bästa förmågorna, dessa måste även kompenseras monetärt eller meritmässigt för den tjänst de gör landet. Jag vet att Försvarsmakten inte vill att man ändrar i systemet eftersom man precis ställt om och vill ha arbetsro, det är en inställning som jag kan ha förståelse  för, men jag tror tyvärr att det nuvarande personalförsörjningssystemet inte går att rädda.
11:49 mikael:Självklart allmän värnplikt, lika för kvinnor som män. Däremot tror jag inte att kvalitén på de mönstrande är så bra att alla klarar kraven för militära uppdrag. Resten får utföra samhällstjänst. Kanske något för alla machokillar och dito tjejer. ..  Allvarligt: ja, jag tror det skulle vara bra för alla. Kan Israel så kan vi!.
11:52 Åke Bjurman:Krig är ociviliserat. Försäk stärka diplomatin genom ett förändrat FN där inga länder har vetorätt. militär verksamhet är troligen för avancerad i dag för lekmän. det behövs nog yrkessoldater.Värnplikt är också dyrt, då det tar bort år från de värnpliktigas studietid och yrkesliv.
11:54 Tripodis:Läs gärna Wilhelm Agrells anförande vid Folk och Försvars rikskonferens 2011 (som finns lätt att hitta), om det nationella försvarets nedgång och fall; på slutet skriver han, mycket bra, även något om det då nyss nedlagda värnpliktsförsvaret, och vad värnplikten hade inneburit och hade kunnat innebära för det som några nämner: om att skapa delaktighet i samhället, detta i en tid när vi behöver det som bäst. Att det sedan kan skapa ett mer flexibelt och starkare försvar är förstås huvudpoängen.
11:55 Fredrik Lindholm:Värnpliktsromantiken lever och har hälsan. Alla som säger att värnplikt är bra för den personliga utvecklingen & samhället i duckar för pudelsn kärna: Nämligen att det handlar om att hävda territoriell integritet genom att döda eller att hota döda andra människor.  Hellre en plogbillare som tar sitt straff än en legion av värnpliktsromantiker!.
11:57 Anders:Åtminstone skulle det behövas värnpliktiga ekonomicontrollers... Innan man diskuterar värnplikt eller ej måste man först och främst utröna vart alla försvarspengar tar vägen. Jag minns från min egen värnplikt i början av 90-talet att försvarsbudgeten då låg på dryga 30 miljarder, och för detta fick vi ett omfattande invasionsförsvar med bl a 26 armébrigader. Idag har vi en försvarsbudget på över 40 miljarder - och för detta får vi endast ett minimalt försvar.
11:57 Adam:Ifall någonting händer behöver Sverige fötter på marken. Att önska ett någotsånär förberett försvar är inte samma sak som att romantisera krig.
11:58 Patrik:Att återinföra värnpliktssystemet skulle kosta 'massor' med pengar. Det vore kanske den största gärning som vi som nation kunde göra, men kostnaden skulle bli enorm. En allmän värnplikt - för både tjejer och killar- är något vi aldrig haft. Vi skulle bli tvungna att återöppna alla nedlagda "värnpliktskontor" där mönstring kan ske. Vart och ett med en stab bestående av sjukvårdare, läkare och psykologer, samt rekryteringspersonal i övrigt.  Totalt minst 120 tjänster med mycket kvalificerad personal, samt lokaler på platser över hela landet. Dessutom skulle vi återöppna ett antal nedlagda utbildningsplatser, något som inte ens finns personal att göra, och återköpa och lagra materiel till ett försvar som antalsmässigt (både tjejer och killar = mer än vi någonsin haft tidigare)  är större än vi haft. Kostnaden på samhällsapparaten skulle bli väldigt stor. Det är trevligt att tala om att återstarta värnplikten, men jag tror inte att någon egentligen är beredd att betala det pris som det skulle kosta....
12:00 Chris:Om det skulle införa värnplikt borde det vara en väldigt nerkortad variant! En kort värnplikt där man lär sig det absolut nödvändigaste. Vapenhantering och allt som man skulle kunna behöva för att föra ett gerillakrig om vi skulle bli ockuperade.  En standardutbildning för alla män som kvinnor. Inte en massa olika vapensystem det är för den reguljära armen. Sverige kan bara i längden klara av ett gerillakrig vilket vi borde förbereda oss för. (hoppas inte på krig men om det nu kommer blir vi antagligen ockuperade efter en tid. Det är detta vi borde förbereda oss på att kämpa från den utgångspunkten). Blir det krig skicka ut vapen till befolkningen med order om att gömma dem för att utkämpa gerillakrig i små celler.
12:01 Lassee:Frågan är så mycket större än just "Försvar av landet med vapen". Det handlar även som jag ser det att ge folk möjlighet att utvecklas som individer och börja ta ansvar. På alla plan skulle vårt land få nytta av ett återuppväckande av "värnplikt" för alla. Kalla det "Folkplikt" om ni så vill.  Upplever att det idag finns en generell inställning att det är "nån annan" som skall ta ansvar och fixa det ena och det andra. Min övertygelse är att en "Folkplikt" kan bidra till att utbilda folk i att ta ett ansvar både för sig själv och andra. Dessutom är det ju en fantastisk arbetsmarknadspolitisk åtgärd.
12:01 Carl-Johan Bilkenroth:Tack för dagens diskussion och alla inlägg. För att hänga med i nyhetsaktuella debatter, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
