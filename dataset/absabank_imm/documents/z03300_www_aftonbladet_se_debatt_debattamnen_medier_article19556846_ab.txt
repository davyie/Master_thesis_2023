Förändra mediernas  bild av "invandrare".
Nu letar folk efter orsaker till SD:s framgångar. Kanske räcker det med att titta på det etniskt, klassmässigt och socialt segregerade Sverige. Enligt SCB så har ca 30 procent av svenskarna idag utländsk bakgrund. Jag undrar hur många procent av dem som finns på våra arbetsplatser och tv-skärmar hemma?.
Föreställ dig att en person som tillhör den vita svenska normen sitter och kollar på tv-nyheterna. Den enda invandrare personen har runt omkring sig i sin vardag arbetar som städerska på hens kontor. De är pizzabagaren som bakar pizzan eller taxichaffisen som kör taxibilen från krogen.
Så här kan hens mediekonsumtion se ut, med exempel tagna från verklighetens medierapportering denna sommar:.
Och så fortgår rapporteringen om muslimen, invandraren, flyktingen eller förortsbon och sänder signaler till tittaren om att det finns kostnader, offer, förövare och analytiker - där samtliga roller förutom analytikern är tillskrivna de som har en mörkare pigmentskala eller en annan ”kultur” och religion än normen. Så skapas myten och föreställningen om att "invandrare" är lika med problem. Tänk om vi hade fått en mer heterogen och rättvis bild av afrikanen, muslimen och invandraren? Om vi inte hade haft homogena arbetsplatser och bostadsområden?.
Om vi inte hade matats med stereotyper kring ”dom andra” hade vi inte behövt prata om de andra som offer som inte kan ta hand om sig själva. Vi hade diskuterat strukturens brister och inte gruppens.
Om nu alla andra partier menar allvar med att öka invandringen, vilket jag verkligen hoppas, så behöver de också ta genuina åtgärder för att öka representationen och minska diskrimineringen.
Med det etniskt och klassmässigt segregerade samhället vi har så kan till och med jag förstå varför vissa människor röstar på ett rasistiskt parti. När ska hen, som är van vid att vara vit världsnorm, få träffa eller möta en icke-vit i samma maktpostition? På sin arbetsplats, på en fredagsfest eller på tv?.
Ihsan Kellecioglu.
FAKTA.
REN:.
