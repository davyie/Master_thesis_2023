Rätt eller fel att Åkesson
bjuds in till Skavlan?.
På måndagskvällen spelades tv-programmet Skavlan in, som sänds i SVT på fredag kväll. En av gästerna var Jimmie Åkesson som i programmet berättar att han kommer tillbaka till sin post som partiledare efter sjukskrivningen. På sociala medier får SVT nu kritik. Politiker har dock ofta gästat Skavlan. Är det rätt eller fel att ha Åkesson som gäst i Skavlan? Läs hela diskussionen!.
10:01 Carina Stensson:Hej och välkomna till dagens diskussion, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
10:01 Olov Nordgren:Oavsett vad man tycker om ett visst partis åsikter så kan vi inte diskriminera det partiet. Åkesson ska behandlas som alla andra politiker! Allt annat vore ovärdigt ett demokratiskt land. Om inte, var drar vi gränsen?.
10:02 Erik Janson:Jag är inte förvånad. Skavlan, eller de personer som står bakom programmet, har tidigare visat mycket dåligt politiskt omdöme.  Jag minns med en rysning när före ordföraren i Fremskrittspartiet och hans fru fick sitta och sprida partiets gräsliga budskap  allt medan programledaren log förbindligt utan att ställa en enda motfråga.
10:03 skogsharen:Är den här frågan ett twitterdrev som SvD låter får orimliga proportioner? Den som tycker att Åkesson skall särbehandlas i media för att han har åsikter som avviker från den rådande elitnormen borde fundera på sin egen uppfattning om yttrandefrihet och demokrati. Tycker man att JÅ skall särbehandlas så har man en förmyndande inställning till väljarna och deras rätt att själva ta ställning, man förkastar valsedelns legitimerande betydelse, och man villkorar  "allas lika värde".
10:04 Roland:Tror man har sett konsekvensen av att stänga ute SD. Anser att det är bättre att behandla dem som vilket parti som helst. På detta sätt så får de inte sympati röster. Så enligt min mening så borde inte ens denna typ av fråga ställas.
10:04 Göran:Vadå Rätt eller Fel? Skavlan är endast ett TV program och vi tittare kan välja att se eller stänga av. SVT kan däremot kritiseras generellt  för att gå långt utanför sitt public service uppdrag när man producerar simpel underhållning typ Skavlan, Lets Dance mm. Detta är viktigare frågor att debattera än Skavlans gäster och innehåll.
Skräddarsydda kurser i ämnen som intresserar och engagerar både kropp och själ.
10:04 Bävern:Det är inte konstigare att Skavlan bjuder in Jimmie Åkesson än Lars Ohly eller Jonas Sjöstedt. Däremot kan det säkert ifrågasättas om tidpunkten var den rätta.
10:05 Mikko:Om han inte får så ska inte heller andra politiker få vara med i TV.
10:05 Peter:Förstår inte ens frågan. Han sitter i vår riksdag. Jimmie Representerar det tredje största partiet. Klart han ska vara med. Tycker man något annat är man inte demokratiskt lagd.   Det blir otroligt löjligt med den här typen av debatt och stärker nog SDs ställning i opinionen. Jag röstar själv inte på SD men är trött på mobbingen av detta parti! Riktigt löjligt faktiskt.
10:06 Carina Stensson:När det stod klart igår kväll att Jimmie Åkesson skulle medverkan i Skavlan på fredag, blev det snabbt ett diskussionsämne på Twitter. Här är några av inläggen:.
Twitter.
Twitter.
Twitter.
Twitter.
Twitter.
Twitter.
Twitter.
Twitter.
Twitter.
Twitter.
Twitter.
Twitter.
10:11 Carina Stensson:Tillbaka till läsardiskussionen här! Många är upprörda över att frågan ens ställs, men till er vill jag också skriva att här finns ett tillfälle för alla, med eller utan namn och med eller utan twitterkonto att själv delta i den här debatten.
10:11 PO:Allmänintresset styr. Enligt Yogov i mars har SD 18.5% och det skiljer nu bara 2.7 procentenheter till M. SD är alltså snart andra största parti. Utbrändhet är en omskriven diagnos, att en partiledare drabbas kan vara intressant för andra att få veta mer om. Förstår inte varför det skulle vara kontroversiellt. Löfvén har ju intervjuats i samma program. Parti som parti!.
10:11 Magnus:Allvarligt talat så är det pinsamt av media att ställa frågan. Självklart är det ok i en demokrati att inte bara de med politiskt korrekta åsikter kommer till tals.
10:11 Bertil Ek:Åkesson är nog Sveriges hetaste person att intervjua just nu. Skavlan är dessutom rätt person att göra det.
10:12 Helena:Jag tycker normaliseringen av SD och Åkesson är bekymmersam. Han driver ett parti med rötter i nazismen, och har bland annat uttryckt att muslimer - och då samtliga muslimer - bör begränsas från att komma till Sverige.   Ska han få komma till tals? Absolut.  Sitta och mysa i en TV-fåtölj på bästa sändningstid? Nej, jag tycker inte det.
10:12 Øyvind:Som nordmann spør jeg: Hva er problemet? Er han ikke leder av et av Sveriges største partier?  Er det "fel" å invitere lederen av et demokratisk parti - med representasjon i riksdagen - til å prate på tv..?.
10:12 christian:Jag ställer mig positiv till detta!! Ska bli intressant och höra hur han mår och kanske mer få en bild av privatpersonen bakom den politiska masken.
10:14 Oscar Sjöstrand:Jag förstår överhuvudtaget inte varför det skulle vara fel att bjuda in en av de största politikerna som vi har i Sverige till ett program som Skavlan. Det absolut vanligaste argumentet senaste dygnet som har lett protesterna har varit att det kan ses som en slags PR för Jimmie Åkessons återtåg i politiken och att det görs på ett sätt som får Åkesson att framstå som sympatisk i och med att Skavlan ofta låter sina gäster spela en sådan roll.   Men om det är någon politiker som just haft en sympatisk och folkkär karaktär är det väl just Jimmie Åkesson, för utan honom i de senaste valrörelserna hade inte hans parti gått så pass bra som det gjort.   Jimmie Åkesson och hans parti har ju blivit lyfta av media från precis alla håll de senaste 10 åren, vilket inte gör Skavlan-medverkandet till något unikt. Dessutom hörs protesterna väldigt mycket, men vi som inte ens höjer på ögonbrynen är väldigt taggade inför Jimmie Åkessons comeback i det politiska rummet.  Motståndare till honom eller ej så har Åkesson och SD gjort det politiska landskapet oerhört roligt att följa och mer intressant än på väldigt länge.  Oscar.
10:14 Juha T:Jag vet inte, men jag har svårt att ta folk på twitter på allvar, de är alltid upprörda över någonting. (varför används de som representanter för folket?) Naturligtvis var det inget fel i att bjuda in honom.
10:16 Christopher:Jag är förvånad över att Åkesson bjuds in men det kanske beror på att Skavlan är norrman? I alla fall, om man kan ha Schyman som expert på jämställdhet trots hennes extrema åsikter om män borde man kunna ha Åkesson som expert på migration - om SVT skall vara opartiskt alltså! Vi har ju också exemplet där extremkommunisten Sven Wollter fick bre ut sig en hel timme på bästa sändningstid. Att då kritisera att Åkesson får 10-15 minuter i Skavlan är grovt inkonsekvent.
10:17 Thomas:Hur kan det vara fel att bjuda in en utbränd politiker till Skavlan? Intressant ämne.
10:17 En äkta demokrat:Hur kan det vara fel att intervjua en partiledare med stöd av 15-20% av väljarna som talar ut om sitt tillfrisknande från ett allvarlig sjukdom?  Det mest skrämmande är att dom flesta som ogillar detta verkar ha egen tolkning av demokrati.
10:18 Johan:Fortsätt särbehandla SD så är de snart Sveriges näst största parti. Herregud vad mörkrädd man blir av alla dessa ointelligenta människor....
10:18 Erim Secla:Att inte en partiledare från ett av landets största partier kan delta i en talkshow utan att ramaskrin hörs från såväl stora delar av media som befolkning gör mig gravt besviken.  Särskilt då fokus på samtalet handlar mer om hans liv, något som varit högst omtalat och stort nyhetsstoff, än om den politik som det parti han leder står för.   Om vi pratat om en ledare för Svenskarnas Parti hade jag förstått kritiken, då de är tämligen extrema och små, men i detta fall kan jag inte känna annat än att detta är ett totalt icke-problem som inte på något sätt är värt den moralpanik som vissa verkar förespråka/uppvisa.
10:19 Kalle:På nåt vis tycker jag att motståndarna till detta lever i en ego-värld, där de åsikter som aviker ska tystas och fördömas. Illavarslande, även för oss som inte är SDáre.
10:19 Stig Göran Gustavsson:Den s k kritiken inget att bry sig om. Helt väntad eftersom vi med sociala mediers genombrott fått ett pöbelvälde att hantera.
10:19 Christina Samuelsson:varför går inte Jimmy Åkesson ut i en presskonferens? Skavlan är ju inte platsen för ett "officiellt" tillkänngivande.
10:19 K:Helt fel plattform att gulla med någon med sådana förkastliga värderingar i tvsoffan. Intresset kan inte vara annat än att försöka normalisera huvudpersonen och hans lojala hatspridande partisympatisörer. Uselt gjort av Skavlan, varför göra denna björntjänst?.
10:19 Tony:Den stora frågan är inte huruvida det är rätt eller fel att Jimmie Åkesson bjuds in till Skavlan. Utmaningen och den eventuella problematiken ligger i hur programmet och intervjun genomförs. Huruvida Skavlan lyckas leverera en väl avvägd, opartisk och kritisk intervju med Åkesson.
10:20 Anders:Svensk politik skulle vara ofattbart tråkig utan uppstickare som JÅ. Tror kanske att mainstream media har till slut förstått detta och kommer behandla honom/SD med en gnutta respekt framöver.
10:20 Erik:Hur kan det inte vara annat än rätt, då många andra politiker har gästat programmet samtidigt som Jimmie troligtvis har mycket att berätta om sin sjukskrivning?.
10:20 ayyanami:Vad är fel med att bjuda in Åkesson? Oavsett vad man tycker om hans politik så är han en viktig politiker i Sverige idag. Att han dessutom varit sjukskriven för utbränning, vilket många andra idag är, gör det bara intressantare.
10:21 Bra gjort av SVT:Att SVT bjuder in intressanta personer i Skavlan anser jag är bra. Alla makthavare bör bli intervjuvade. av Skavlan. Hur många vill inte veta lite mer om våra politiker?.
10:21 Elias Olsson:Varför skulle det inte vara rätt? Han är ledare för Sveriges snabbast växande parti, enligt opinionsundersökningarna. Och har varit utbränd. Varför skulle han INTE vara gäst hos Skavlan?  För att han tycker fel? Fast hela nyhetsflödet numera verkar indikera att han faktiskt tycker rätt.
10:21 Lennart Nilsson:Jag tycker frågan borde vara om det är rätt eller fel att ha en partiledare/politiker som gäst i ett underhållningsprogram. Det torde bli ofrånkomligt att partiledare/politikern får "gratisutrymme" för sin politik och det är nog inte underhållningsprogrammets syfte. När nu SVT ändå valt att ha med politiker i programmet så tycker jag frågan om Jimmie Åkessons medverkan är  märklig.Han är riksdagspolitiker precis som de tidigare gästerna. Att kritisera public service organet SVT i det här fallet förutsätter uppfattningen att SVT borde ha egen politisk åsikt och inriktning. Och det är en ytterst märklig uppfattning när gästen är en ledamot av riksdagen.
10:23 Märklig fråga:Men snälla nå ́n. Varför ska man inte kunna ha honom där? Vilken märklig fråga! Varför kommer inte samma fråga upp när andra politiker är med i programmet?.
10:23 Anders Persson:Solklart rätt! Varför inte? Det kommer alltid finnas proffstyckare som ska fastställa rätt eller fel. Kan Löven vara med kan väl Åkesson. Oerhört tramsigt att forsätta att tjata om sd hit och dit, en realitet i svensk politik bara att acceptera vad man än tycker om det.
10:24 Magnus:Skulle frågan varit lika aktuell om Jonas Sjöstedt eller Lars Ohly bjudits in till programmet?  Förmodligen inte, och det bör nog ses som ganska märkligt då ovan nämnda herrars parti till skillnad från Åkessons, aktivt stöttat, hyllat, besökt och haft intensiva utbyten med regelrätta massmordsdiktaturer.   En relevantare fråga torde därför vara varför man per automatik lyfter frågan just i fallet Åkesson och inte i fall som realpolitiskt borde ses som sant kontroversiella. Kommunismen är trots allt den politiska ideologi som tagit livet av flest människor under 1900-talet, om inte någonsin. Vänsterpartiet avsade sig kommunismen så sent som 1990, och både innan och efter detta har det partiets företrädare deltagit i allehanda lek- och underhållningsprogram i tv utan att några större ifrågasättanden gjorts.   Det är heller inte särskilt etiskt hållbart att vifta med skinheadsargument från 90-talet i kampen mot att SD ska vinna folklig acceptans. Inte när man ställer det mot vad kommunistiska diktaturer som Nordkorea, Kuba, och DDR åsamkat i termer av mänskligt lidande.
10:26 Lars Söderlund:Vi lever i en demokrati. Fritt efter Voltaire 'Jag delar inte din uppfattning, men jag skall slåss för att du skall få framföra den.'.
10:26 Tom Oliver Jacobson:Hur behandlades SD av media i samband med deras intåg i riksdagen för drygt 8 år sen? Skulle någon trott att partiledaren nu skulle sitta i Skavlan? Medias acceptans av SD och den folkliga opinionen ökar stadigt, och det kan vara värt att fråga sig  vad som kommer först, och vilket ansvar medierna har.
10:26 Måns:Självklart rätt! Åkesson har ett nyhetsvärde. Han är en person som inte bara är partiledare utan också en person som drabbats av ett socialt/media drev utan dess like. Han drabbas också av en för tiden vanlig åkomma - utmattningssyndrom. Det är klart att det finns allmänintresse att höra mer om honom.  Att Moderater inte gillar sossar och vice versa hindrar inte SVT från att intervjua representanter för M och S - detta är ingen skillnad oavsett vad man tycker om SD...
10:27 Jörgen:Självklart skall väl partiledaren för ett demokratiskt valt parti få vara med i Skavlan - Allas lika värde måste väl även gälla honom? Sluta kalla honom rasist och nazist. SDs politik handlar om att normalisera Sveriges pågående massinvandring - inte om utrotningsläger. Slappna av för tusan :-).
10:27 lasse g:Klart det är rätt, SD är 3:e största parti och Åkessons återkomst är en aktuell händelse. "sociala medier", vad nu det står för, verkar anse att folk är idioter som inte själva kan ta ställning.
10:27 Erik Sandberg:SD använder media på ett för egna syften skickligt sätt. Men hur kan media låta det ske. Media skall givetvis kräva sedvanliga pressträffar. SVT är i det här naiva som låter sig överutnyttjas.
10:28 David Svensson:Det fria ordet är inte mycket värt om inte alla i ett samhälle har tillgång till det. Om teamet bakom Skavlan anser att detta är något som ligger i folks intresse så måste de få visa det.
10:29 Alf Borkenhagen:Helt rätt. Än så länge partiledare för landets tredje största parti och dessutom ständigt växande. Många vill höra vad han har att säga utan att ständigt avbrytas.  Detta ligger inom public service uppdrag till allmänheten. Hatarna kan gå och koka kaffe under tiden.
10:29 Elsa:Givetvis rätt! Varför ställer ni ens denna fråga? Löjligt! SD handlar om minskad invandring till ett Sverige som håller på att nå fullkomlig kollaps! Se bara på kostnaderna för Migrationsverket, arbetsförmedlingen, inga bostäder, ökad arbetslöshet. Det finns en gräns för hur mkt vårt välfärdssystem klarar av! Jag är själv andra generationens invandrare och man är inte rasist för att man värnar om sitt land och sina medmänniskor och ser hur illa det blivit. Alla rasister bor inte runt flyktingboendena  på små orter i Skåne, ta folks bekymmer på allvar! Jag är kvinna i 30års åldern, högutbildad med utländska föräldrar och boende på Östermalm och tycker så här. Röstade innan valet 2014 på M, alltid gjort det men aldrig mer igen förrens de inför gamla moderaternas anda igen. Varför bedriver våra politiker en invandringspolitik som invånarna i landet inte vill ha?? Det är invånarna som bestämmer inte politikerna! SD kommer hamna på minst 23% procent 2018 och bli Sveriges andra största parti. DÖ är för övrigt också ett svek på alla plan!.
10:29 Eva Qvarfordt:SD behöver inte mer uppmärksamhet än de redan fått. Det räcker med att medierna visar hur många bostäder som ska byggas för asylsökanden, vilket är OK för mig - men fördel SD. Hur våra härvarande ungdomar ska få tag i bostäder måste lösas samtidigt annars spricker samhället till förmån för SD!.
10:29 Lena:Klart han skall vara med, media mfl måste sluta med vuxenmobbningen.
10:30 Peter Carlson:Jag blir illamående av att se SVT sända en okritisk och blödig intervju med en person som byggt hela sitt liv och sin politiska karriär på hat mot utsatta grupper och människor, rasism, ökat utanförskap och trångsynthet. Skulle SVT behandla nazisterna i Svenskarnas Parti på samma sätt om de fick mandat i riksdagen? Skrämmande tanke.
10:31 Stina:Massor av människor är utbrända i Sverige idag. Tillfrisknandet kan ta olika lång tid. För alla dem som kämpar med att ta sig tillbaka är det hoppingivande att höra en intervju med vem som helst som visar att det går att ta sig tillbaka.  Åkesson har gett utbrändheten ett ansikte på samma sätt som Ebbe Carlsson och Sighsten Herrgård gav aids ett ansikte.
10:32 Lennart Olsson:Vad människor än gör, politiker, affärsmän, tjänstemän, journalister och alla andra, tycker en del att det är rätt och en del att det är fel. Jimmy Åkesson är aktuell och intressant därför tillhör jag den skara som tycker det är rätt att belysa denne partiledare. Även om jag tyckte det var fel var det ändå riktigt att ta upp denna aktuella fråga.
10:32 Johan:Varför i herrans namn skulle inte Åkesson vara med i Skavlan? Ett demokratiskt parti med 17 procent av rösterna. Låt nu inte dessa sociala medier bestämma journalistikens innehåll. Låt folk tjafsa runt på twitter och Facebook men journalistiken borde i alla fall vara större än så. Åkesson är folkvald politiker och därmed allmänintresse.
10:32 DT:Åkessons kliniska förhållningssätt till människor passar det svenska sinnelaget som hand i handsken. För var och en behöver inte se dessa människor i ögon - det lovar Åkessons hejdukar att deras system ska ta hand om. Det är just detta - varje enskild svensks lättja - som är så skrämmande med Åkesson. Skavlan kan ju faktiskt göra ett val och det valet bör han personligen få stå för.
10:33 Sten De Geer:Vad hade det varit gör fel av Skavlan att bjuda in Adolf Hitler 1932? Han hade ju fått 37% av rösterna i ett demokratisk val! Ingen anledning till moralpanik över vad konsekvenserna skulle bli! Varför oroa sig över kommande världskrig och judeutrotning?.
10:33 Ben:Inget parti rör upp så mycket känslor som SD. Att få första intervjun med dess ledare efter hans uppmärksammade sjukdom är ett scoop. Det vet alla - tittarsiffrorna kommer slå rekord.
10:33 Mats:Även jag tycker att han är en självklar gäst - han representerar en mycket snabbt växande del av väljarna och en fråga som berör oss alla - hur ska Sverige hantera det faktum att 1/3 av dem som kommer som flyktingar eller flyktingliknande aldrig får jobb och att social- och pensionssystem inte klarar den pågående snabba ökningen av invandringen utan enorma tillskott? Alla sätt att få en öppen debatt om detta behövs! Det vore också intressant att få en intervju med utrikesministern - ansvaret för invandring måste delas i EU. Tyskland tar knappt emot lika många som Sverige men har 8,5 ggr fler invånare. Tyskland är ändå bland de allra bästa på att ta emot många invandrare!.
10:34 Marianne:Vilken märklig fråga; Rätt eller Fel. Det är väl inte SVT som bestämmer vilka gäster Skavlan ska ha. Och på vilka grunder får en del partiledare vara gäster och en annan inte? Passar det inte SVTs krav på opartiskhet finns det väl andra kanaler som kan sända Skavlan.
10:37 CO:Jag röstade inte på SD, men vänder mig starkt emot hur partiet behandlas av "etablerade" partier och media. Självklart är Jimmie Åkesson självskriven I Skavlan, särskilt nu. Jag råkar dessutom ha mycket stor respekt för Åkesson's sakliga och korrekta debattstil.
10:37 Lolo:Varför ska partipolitiker sitta och gosa i denna typ av soffshower över huvud taget? Det stinker ju kletigt politikerfjäsk på lång väg. Bättre att ha särskild mediatid för partipolitik. Lite mer av hederlig och rak demokrati i det, tycker jag.
10:37 Håkan:Helt ok med Åkesson i Skavlan, men han får inte stå oemotståndlig i sina rasistiska uttalanden, därför bör någon som representerar dom andra 87% svenskar som inte är rasister också bjudas in!.
10:38 Joacim:Helt klart att han ska få vara med... Annars kan man ju porta Göran persson också då SD endast vill ner till asyl-nivåerna under GP's tid.
10:38 Claudia de Longueville:PK-folket är livrädda för Åkesson. Den som ifrågasätter invandringsvolymen, stämplas omedelbart, som rasist och neofascist. Åkesson skall självfallet vara med.
10:38 Stefan:Jösses, självklart är det helt rätt. Jimmie är partiledare för Sveriges tredje (kanske snart andra) största parti och nyhetsvärdet är stort nu när han kommer tillbaks efter en tids svår sjukdom. Alla ni vänstermuppar som inte tål demokrati behöver ju inte titta på Skavlan på fredag, ni kan sitta hemma och hata för er själva.
10:38 hkn:Ett mer än märkligt beslut. Att bjuda in ledaren för det största interna hotet mot ett öppet och demokratiskt Sverige. Det ser illa ut, Fredrik Skavlan. Vem är härnäst på listan? Rolf Hagel? Mulla Krekar? Laserturken?.
10:38 Rätt -JÅ är högintressant:Rätt för att JÅ är en centralfigur inom politiken. JÅ är företrädare för den kraftigaste politiska rörelsen i Sverige sedan 70-tals-vänstern. En rörelse som kan förändra det politiska landskapet för överskådlig framtid. En rörelse som tvingar allt fler att tänka igenom sina grundläggande värderingar om vad som är rätt och fel, det multikulturella projektet, och vem samhället är till för.
10:40 markus:Det mesta man hör om Sverigedemokraterna kommer från tredje person. Personligen vore jag väldigt intresserad av att få höra hans åsikter från honom i ett lugnt program som Skavlan. Jag har nämligen fått uppfattningen att mycket som tillskrivs honom är ord och epitet som lagts i hans mun.    Lita på att folk själv kan skapa sig en uppfattning!.
10:40 Göran:Att kategoriskt och ensidigt förhålla sig negativt till SD är skadligt för samhället. I all argumentation finns en del av sanningen. Kan man inte se det så är man fanatiker och det vet alla hur det brukar sluta. Givetvis är J. Åkesson välkommen hos Skavlan.
10:41 Rickard:Det är givetvis helt rätt att Åkesson skall få vara medi ett program som skavlan. De som inte vill lyssna och se väljer något annat. Jag valde exempelvis att inte lyssna på Sven Wollter eller Stefan Löfven.
10:41 Eric:Kvalitetsprogrammet Skavlan är ju känt för sitt genomlysande jurnalistiska handlag. Åkesson kan givetvis få sina minuter i Skrävlan Skavlans pärlband av artister, kändisar och andra mediauppmärksammade människor som suttit och fått ointelligenta, oavslutade och ytterst oreflekterade frågor av en intetsägande soffpotatis till programledare. Åkessons stressrelaterade sjukdom skulle kanske bättre speglas i ett program där andra utförsäkrade fått säga sitt. Tack för det Alliansen.
10:42 Mikael Johansson:Det blir riktigt lustigt när signaturen hkn kallar SD det största interna hoten mot ett öppen och demokratiskt Sverige knappt fyra månader efter Decemberöverenskommelsen som i praktiken avskaffade lejonparten av oppositionen.
10:43 Anders:De som kritiserar har nog inte tänkt hela vägen. Men det är klart det verkar ju finnas en högljudd minoritet som vill styra både Sverige och medie-Sverige och inte låta någon annan finnas eller höras. Är det ändå någon som yttrar sig så åker hörselkåpor o skygglappar på, eller så blir det hatkampanjer där man vrider o vänder och medvetet missuppfattar, sverige är på väg ner i en avgrund där tolerans inte längre är ett ord som existerar och det är fan inte Åkessons fel.
10:47 David:Självklart ska han få vara med. Personligen så har jag svårt för SD eftersom jag ser dom som rasistiska fotbollshuliganer som har bytt till kostym och städat undan det värsta buset, men man kan inte med demokratiska regler hålla dom utanför debatten. Speciellt inte när alla andra partier har havererat i invandringsfrågan. Kan SVT sända program med Sven Wolter som tycker att en massmördare som Stalin inte  är så farligt att hänga på vägen så kan man inte blocka SD.
10:49 B:Jag tycker att det är viktigt att politiker med olika åsikter får komma till tals. Den som inte håller med ska argumentera emot, inte mobba som om man vore dagisbarn. Så ja, det var rätt att han blev inbjuden.
10:49 Bertil:Vänsterns beröringsskräck för SD påminner starkt om den amerikanska kristna högerns homoskräck. De tror att minsta kontakt med "det farliga" kommer att leda till att man blir "smittad" av det upplevt hemska. Är man så rädd för diskussion bör man undersöka vad det är för fel på en själv snarare än att söka fel hos andra.
10:50 Rille:Tror det kan bli rätt intressant att höra en intervju med denne man som skapar så många känslor. Speciellt om det sköts någorlunda lugnt och sansat tonläge så man hinner höra vad dom säger.
10:50 Urban:Åkesson och SD skapar som vanligt rubriker och upprördhet. När det gäller det verkligt oroande, Sveriges försvarsförmåga och rysslands aggressivitet, höjs inte många röster. Skulle det otänkbara hända, det som inte längre är otänkbart, är JÅ och SD ett ganska litet "problem".
10:50 Carina Stensson:Många skriver inlägg i den här diskussionen, och jag hinner med några till före diskussionen avslutas vid kl 11.
10:50 Jonas:Självklart ska han vara med.  Kan andra partiledare sitta och lägga ut sin text i tv så har väl han lika stor rätt att göra detsamma. Allt annat är ju vore ju hyckleri. Många politiker och andra inom media är helt enkelt rädda för att han ska få för "mycket plats". Med all rätt, eftersom han är en lysande debattör.
10:52 Max:Kul att det alltid ska vara olika måttstockar beroende på vart "mätaren" står rent politiskt. En "icke sak" om du frågar mig... Samtidigt tror jag att det inte är särskilt intelligent att skrika högt för minsta lilla sak om man vill minska SD:s publicitet.... Men det var nog SD:s media-avdelning helt på det klara med... Vad skulle tidningar i Sverige göra utan SD?.
10:53 HansE:Naturligtvis. Konstigt ifrågasättande. Instämmer i alla inlägg som stöder hans medverkan. Har själv röstat på SD därför att det är enda parti som tar invandringsfrågan på allvar. Är själv gift med en invandrare och har många invandrare i min vänkrets. Vi skall ta emot så många vi kan men har ett ansvar att integrera dom i vårt samhälle. Det handlar inte minst om att ge dom möjlighet att få ett arbete. Bevisligen och tyvärr klarar inte lilla Sverige av detta med den dramatiska ökningen av invandring vi nu ser – en ökning utan fungerande plan för integration! Ser fram emot Skavlans intervju!.
10:53 Jan:Det intressanta är väl vilka frågor Åkesson får och hur Skavlan hanterar svaren. Men det säger väl mer om Skavlan än om Åkesson.
10:53 Maria:Jag är oerhört tacksam för att SvD väljer att här låta folk få ventilera åsikter från alla håll och kanter.  Jag är därför glad att även Skavlan inte bara låter Stefan Löfven gästa, utan även andra politiker. Det är antingen allt eller inget. Tillåter man en politiker att komma till tals så ska man tillåta andra med.
10:54 Anna:Självklart ska han vara med. löjlig debatt!.
10:57 Jonas:Alla journalister vet att om en nyhet är "relevant" och "intressant" ska den sändas. Oavsett vad journalisterna själva tycker - det är ointressant om något. JÅ är båda dera och ska således sändas.
10:58 Christian:Helt rätt. JÅ:s och SD:s åsikter är ändå helt normal förd nordisk politik. Det är bara i Sverige som det blir en metadebatt.
11:00 Henrik:Public service ska vara neutralt, opartiskt, främja demokrati och ge utrymme för en vidsträckt yttrandefrihet samt i skälig omfattning spegla nuets händelser. Klart att en intervju av Åkesson hos Skavlan platsar.
11:00 Carina Stensson:Tack för alla kommentarer idag! För att själv vara med och diskutera dagsaktuella frågor, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
