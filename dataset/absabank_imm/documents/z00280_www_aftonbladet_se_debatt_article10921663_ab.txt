Djuren är viktigare än Britney.
Att Britney rakar av sig håret skiter vi fullständigt i. Att djur flås levande för pälsens skull är däremot något att skapa opinion emot!.
Svar: Jag tror att både Britney Spears och flådda djur har ett allmänintresse som gör att det också intresserar s läsare.
Självklart ska en tidning kunna rapportera om både stort och smått. Och vissa människor kanske till och med är mer intresserade av Britney Spears än av djurrättsfrågor.
Jag slukade varenda rad från Irak.
är som bäst när ni skickar ut duktiga reportrar i världen. Som nu senast när Johanne Hildebrandt rapporterat från kriget i Irak. Jag har slukat varenda rad i hennes fantastiska reportage. Tack Johanne och .
Svar: Jag håller med dig till 100 procent, Johanne har gjort ett fantastiskt jobb i Irak. Hon har på ett skickligt sätt lyckats skildra krigets vardag och hopplöshet men också det tunga vardagslivet för civilbefolkningen. Som chefredaktör är jag stolt över att ha resurser att göra den här typen av viktig journalistik.
Ni gör reklam för kvinnoförnedring.
Jag gillar inte tidningar som har en nedlåtande attityd mot kvinnor. Café är en sådan tidning och den gör ni reklam för i er webbupplaga.
Är det nödvändigt för er ekonomi att tjäna pengar, även på reklam för kvinnoförnedrande tidningar?.
Är det helt omöjligt för er, rent tekniskt och med hänsyn till avtal, att välja bort annonser?.
Jag antar att ni har någon typ av skäl för inte ta in annonser som nazister eller homofober står bakom. Något sorts etiskt synsätt måste väl annonsavdelningen och tidningen ha, utöver att inte bryta mot lagar.
Svar: Café är en så kallad killtidning där unga, vackra kvinnor är en del av ett varierat innehåll. Naturligtvis kan man tycka illa om en sådan tidning. Men hur skulle det se ut om  bara tog in annonser för produkter som vi tycker bra om. Nej, en förutsättning för tryck- och yttrandefriheten är att vi måste acceptera att ta det onda med det goda. Att acceptera att alla har rätt att framföra sina åsikter även om inte majoriteten av befolkningen stöder dem.
Vad gör ni för att lösa konflikten?.
Jag är en trogen läsare av tidningen? och stor sportfantast. Min fråga till dig är hur du ser på att Sveriges största idrottsman Zlatan Ibrahimovic inte vill tala med .
Arbetar ni på att lösa denna konflikt eller kommer jag inte heller i framtiden kunna ta del av reportage och intervjuer om Zlatan som konkurrenter till er har?.
Svar: Precis som du tycker jag det är tragiskt att Zlatan tjurigt håller fast vid sitt beslut att inte prata med . Vi har försökt att lösa problemet genom att träffa Zlatan på hemmaplan i Italien, men det gick inget vidare.
90 procent av det som skrivits i  om honom har varit positivt. Men självklart måste även Zlatan acceptera kritik ibland. Det har han tydligen svårt att förstå.
Och de han straffar är Sportbladets alla fotbollsälskande läsare.
