"De dödade sin vän" - skolgårdsmordet i Bjuv.
Minns ni mordet på en ung pojke på en skolgård i Bjuv? Två bröder som slog ihjäl sin kompis med en planka?.
Om detta berättade P1-programmet "Publicerat" som sändes i P1 lördag 26/1 2008 15.35, söndag 27/1 2008 kl 12.00 och natt mot tisdag kl 01.15.
Det är kanske bäst att ni sparar ner artiklarna eftersom Publicerat försvinner efter en tid och Helsingborgs Dagblad kanske inte håller länken så länge.
Vad jag vill diskutera är om man efter att ha läst materialet bättre kan förstå brödernas känslokyla - jag kan det inte. Och det faktum att mordet kunde ha undvikits om inte denna ungerska familj som helt saknade asylskäl utan bara sökte en bättre framtid, men fick stanna av humanitära skäl. Det visade sig inte vara så humant mot den mördade pojken och hans familj.
---.
En lång historia kan vara dagstidningarnas framtid.
Är det här en del av framtidens lokaltidning? Att följa upp det tidningen skrivit mycket om tidigare. Och att verkligen gå på djupet.
Hör om Helsingborgs Dagblads satsning på en ytterligt läsvärd skoluppsats som kortades, men ändå blev ett 12-sidigt reportage i söndagsbilagan för en knapp vecka sen.
Publicerat den 26 januari.
De dödade sin vän löd rubriken på bilagan och artikeln, som handlar om vad som verkligen låg bakom det av medierna väldigt uppmärksammade mordet i Bjuv 1994.
Det visar sig att den bild som medierna gav för tretton år sen skiljer sig markant från den bild som tar form idag.
Inget rollspel.
Det talades och skrevs till exempel mycket om att mördarna hade påverkats av rollspel och videovåld. Men mordet hade inte mycket med detta att göra.
Den 20 november 1994 förvandlas två unga Bjuvsbröder till kallblodiga mördare. Journalistvikarien Fredrik Lassen skriver om pojkarnas uppväxt, brottet, straffet och vägen ut i samhället igen.
Vikarie i Bjuv.
Fredrik Lassen råkar dessutom vara tillfällig lokalredaktör på HD i Bjuv. Så vi åkte dit för att höra hur han fick fram sitt material. Och hur det kommer sig att det inte stämmer med det medierna rapporterade?.
En av alla artiklar om mordet i Bjuv 1994.
Det fanns ingen koppling till rollspel. Och bröderna såg inte någon våldsvideo före mordet som det stod i tidningarna Det var 15-årige Thomas Michelsen som mördades på en mörk skolgård i Bjuv. Han hade gått ditt i sällskap med ett par av sina bästa vänner, två bröder.
Ovanligt brutalt.
De sa till honom att de hade en överraskning och bad honom blunda. Därefter slog de ihjäl honom med hjälp av en planka och en tio kilo tung sten.
Bröderna skapade ett starkt band mellan sig under uppväxten. De gick från att vara mobbade ynglingar till ondskefulla tonårsmördare, men lever nu ute i samhället igen.
Läs bilagan "De dödade sin vän" här.
Etiska problem.
Så hur hanterade Helsingborgs Dagblad de etiska problem som är förknippade med att berätta om det här en gång till?.
Ursprungligen skrevs texten som ett examensarbete på journalistutbildningen vid Göteborgs Universitet. Den bygger på polisens förundersökning, socialtjänstens rapporter och rättspsykiatriska utlåtanden, samt på intervjuer med flera inblandade.
För en dryg månad sen belönades för övrigt Fredrik Lassen med Publicistklubben Västs pris för bästa examensarbete. Uppsatsen hade titeln: Att bota ondskan - en rekonstruktion och uppföljning av Bjuvmordet 1994.
Läs hela uppsatsen:.
