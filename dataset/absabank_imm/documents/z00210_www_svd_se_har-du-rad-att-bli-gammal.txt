Har du råd att bli gammal?.
Kurvorna går åt fel håll när det gäller pensionerna,skriver Joel Dahlberg i SvD Näringslivs pensionsspecial i dag. Bland annat saknar allt fler unga tjänstepension. Vad tycker du? Pensioner var ämnet för dagens Brännpunkt Direkt.
12:56 Lena Karvik:Hej, i dag diskuterar vi pensioner på Brännpunkt Direkt, välkommen in med dina inlägg. Tänk på att vara kortfattad och använd gärna @ när ni vill svara en specifik person. Då kör vi!.
Det här är en argumenterande text med syfte att påverka. Åsikterna som uttrycks är skribentens egna.
12:57 Kerstin E Fredriksson:Det påpekas ständigt att 40-talister är för många, lever för längre + en del andra inektiver.  Vi är många som jobbat fr  o m 16 år - 65/66 år, flitigt och duktigt. Betalt pensionsavgifter Min fråga är var är alla dessa pengar som betalts in av bl a undertecknad. 30-talister är så vitt jag et förhållandevis få. Borde ha renderat i överskottt.
12:58 indignerad:Redan när systemet lades om förstod de initierade att det skulle bli problem frågan är om dagens system har långsiktigt hållbara nivåer och hur mycket av kakan staten kommer att stå för i slut änden. Jan Guillou skev om PPM systemet att alla därigenom blev riskkapitalister och om pensionen inte räcker får de därigenom skylla sig själva. Frågan är hur stor del av det som läggs i pensionavgifter av dagen 60-80 talister som verkligen kommer att gå till deras pensioner?  Vem kan man lita på?.
12:59 benny andersson:född 1957- började jobba direkt efter skolan 16 år. jag har hört att gränsen jobbade år höjdes för några år sedan. varför? detta är det tyst om- vill ha ett  ärligt svar samt vilka partier som föreslog detta -.
12:59 Lena Karvik:SvD Näringslivs granskning av pensionerna: http://www.svd.se/naringsliv/branscher/bank-och-fastighet/bolanetorpeden-som-hotar-70-talisternas-pension_8213322.svd.
13:00 Ron:Politiker och näringslivstoppar har ordnat det väl för sig medan vi andra i samhället får smulorna från de välbeställdas bord. Det är kanske dags för "revolt"?.
13:01 josefine:Då situationen är som den är och vi blir tvunga att jobba allt längre undrar jag bara var jobben är som ger oss inkomst? Det finns fler arbetssökanden än jobb....
13:03 Gert Berlin:Politikerna måste återta sitt ansvar för pensionssystemet. Man kan inte bara stillatigande acceptera att pensionen för de kommande pensionärerna hamnar på en nivå som gör det omöjligt att leva över fattigdomsfällan som alt mer tyder på att det nuvarande pensionssystemet skapar för de kommande pensionärsgrupperna.
13:03 Eric:Idag får jag inte fullt ut tillgodoräkna mig till pensionssystemet inbetalda pengar (tjänar såpass att jag har glädjen att betala såväl statlig inkomstskatt som de tillfälliga värnskatten). Vore det inte rimligare att allt jag betalar in kommer mig tillgodo (om jag nu ska ta större ansvar för min egen pension)?.
13:04 Lena Karvik:Vem kan man lita på, frågar signaturen "Indignerad" och "Benny Andersson" kräver att politikerna ger svar om vem som är ansvarig. Vad tycker ni andra: duckar politikerna i pensionsfrågan?.
13:05 Daniel Olsen:Jag har länge undrat var vanföreställningen angående statens okuvade vilja att ta hand om oss kommer ifrån? Snacka om att några få har lyckats hjärntvätta många, dessutom över generationerna. När blev svensken en kuvad och timid arbetare som sätter sitt öde i politikers händer och inte tar eget ansvar? Att det ens är en diskussion kring pensionen. Sunt förnuft måste råda och då kommer insikten omedelbart, man är sin egen lyckas smed. Vi har själva skapat lögnen om folkhemmet, till och med till den grad att vi numera hjärntvättar oss själva med ord som välfärdsstat och jämställdhet. Sluta lev i drömmarnas värld och börja agera och ta ansvar för egna handlingar och eget öde.
13:06 Magnus:Pinsamt!!! Världens högsta skatter och tacken är usel pensionsnivå efter många års hårt arbete. Nu blir det att konsumera betydligt mindre och spara rejält för framtiden.
13:06 Olsson:Göran Persson plockade ut 260 miljarder ur APT-fonderna. Dessa skal betalas tillbaka. Något annat är stöld.
13:06 Faye:Jag är 30, högutbildad och nog vad man kan kalla relativt god lön. Jag har hyresrätt då jag anser att bopriserna är helt hutlösa, jag har inga barn då mitt arbete kräver mig att vara 100% effektiv och för att jag inte känner någon trygghet i framtiden. Jag förväntar mig ärligt talat inte någon pension och jag förväntar mig att få jobba tills jag dör. Det verkar vara min generations lott, arbete (om man lyckas få något), jobba som ett djur och sedan tyst gå hädan som en parentes i historien. Tack, vår föräldrageneration för att ni kräver hutlösa priser på era mediokra hus och på så sätt lägger krokben på era barn. Tack för att ni sålt ut vår produktion för en spottstyver och lite bonus. Tack för att ni blåögt gett bort allt know-how till andra länder som sedan använder detta och konkurrerar ut våra jobb. Tack för den nedrustade skolan, kassa sjukvården och urvattnade sjukförsäkringen. Tack för den förstörda miljön, uttömda naturresurserna och enorma energiproblemen. Tack för skuldbergen. Den ljusnande framtid är vår.
13:07 Olga Bengtsson:Om hyror och övriga omkostnader går upp varje år, samtidigt som pensionerna sänks, vem har då råd att bo kvar i sin lägenhet? Ska vi som byggt folkhemmet tvingas bort på ålderns höst? Nej, återställ pensionerna och dess beskattning. Den som gör det får min röst i nästa val.
13:08 Johan:Ekonomisk våldtäkt!  Vart försvinner alla skattepengar?  Svensken står blåögd och lallande och ser på...  För världens högsta skatter kan vi kräva betydligt mer!  Upp på barrikaderna!!.
13:08 Martin I:Den riktiga krisen inträffar om bostadspriserna rasar. Skulderna kvar och inga värden att realisera och ingen pension. Godnatt!.
13:08 Arne Larsson:Tjänstepension, tänk på utbetalningstiden normalt fem år, sedan minskar pensionen med ca 80%. Den är ingen livstidspension!.
13:08 Lena Karvik:Vill du veta mer om pensioner och räkna på vad du kan tänkas få för egen del. Pensionsmyndigheten hittar man här http://www.pensionsmyndigheten.se/.
13:09 Jonas:Vid budgetsaneringen på 90-talet "lånade" staten över 200 miljarder SEK ur pensionssystemet. Vad jag vet är detta inte återbetalt. Finns det en betalningsplan för detta?.
13:09 Lennart:Kan Europadomstolen tänkas behandla orättvisorna i pensionsfrågorna såsom skattsatsen och att visa årtal missgynnas särskilt? Vem väcker frågan? Avkastningsskatten på privata pensionsförsäkringar togs ju upp.
13:11 Johan Wilén:Nej, jag har inte råd att bli gammal. Jag kommer inte att ha råd att betala hyra. Jag äger ingen bostad för jag har inte haft råd att köpa någon, inte ens fått låna till boende pga att jag inte haft de 15% av köpeskillingen undansparat någonstans. Om det fortsätter så som det gör nu kommer jag på ålderns höst att måsta arbeta mig in i graven. Alternativt råna en bank.
13:12 Claes:Hela systemet verkar vara fel upplagt. Vem har hållit i räknestickan?.
13:13 Adam:Så länge vi har ett Pensionsystem som förutsätter att för att få den siste delen av Pension så måste din Arbetsgivare vara vänlig och stå för den biten. det är långt i från alla som får det!  Skall vi fortsätta med det så tycker jag att Kollektivatalet bli ett krav för att bedriva företag i detta land.  Kollektivavtallet är det ända som GARANTERAR Tjänstepension.
13:13 Ola:Politikerna duckar i bolåneskuldsfrågan!.
13:13 Lena Karvik:Pensionsåldersutredningen presenterade sitt slutbetänkande i april.http://www.sou.gov.se/sb/d/17425http://pensionsaldersutredningen.blogspot.se/.
13:13 Kim:Som svar till Olga Bengtsson så tror jag knappast att du vill att skatterna på pensionen ska återställas till tidigare nivåer. Din skatt har sänkts de senaste sju åren.
13:15 wille:Jag vet inte om jag är så intresserad av pension. Mitt jobb är så roligt att jag nu känner att jag vill jobba tills jag vänder upp näsan. Men det kan ju ändras med tiden.  Fokus borde kanske vara att göra arbetsmarknaden så rörlig att många hittar till ett jobb som de älskar istället för att vi stannar kvar på jobb och längtar till pension.
13:15 Martin:Inse att alla måste jobba längre av den enkla anledningen att vi börjar arbeta senare, blir friskare och lever längre. Betala till dig själv för den verklighet som gäller nu, titta inte på dina föräldrar och gnäll inte på regeringen, vilken färg den än har. Arbeta längre.
13:15 Saga:Vore bra om ni kunde göra en genomgång av vad varje parti faktiskt står för när det gäller pensionerna.
13:16 Lena Karvik:@Saga. SvD Näringsliv och Joel Dahlberg bevakar pensionsfrågan kontinuerligt, skickar tipset vidare till dem. Tack för bra inspel!.
13:16 Catarina:Som det nu fungerar är det alldeles för komplicerat att veta hur det blir när man går i pension. Jag önskar att det var enklare och att pengarna inte var utspridda på så många olika ställen och sätt.
13:16 Marcus:De som har allra lägst pension ska komma ihåg att det är de som är vinnarna i systemet. Förlorarna är vi som tjänar över maxgränsen för den pensionsgrundande inkomsten. Någon har nämligen bestämt att det är vi som ska betala pensionen för alla hemmafruar, arbetslösa och andra som inte drar sin egen vikt.
13:20 Smokey:En sak är säker: Pensionspengarna kommer inte att räcka till i framtiden. Därför bör var och en spara privat för att ha någon form av trygghet. Det kommer säkerligen nya skatter och pålagor som kommer att utarma pensionspengarna. Den enda frågan är hur mycket?.
13:21 Christian:@Lena Karvik, Pensionsåldersutredningen som du hänvisar till konstaterade att den låga sysselsättningsgraden bland invandrade är en del av problematiken. Ändå fortsätter vi att ha en av världens mest generösa (om inte den generösaste) invandrings- och integrationspolitiken. En signifikant anledning till att pensionen hamnar i problem beror på just detta - fler personer som delar på samma kaka får mindre om inte kakan blir större, vilket den knappast blir så länge att det som nu tar lång tid för nyanlända att komma in på arbetsmarknaden. Ändå fortsätter vi sticka ut på detta område i en internationell jämförelse. OCH vad värre är - vi diskuterar det inte! Varför? Inte ett enda av inläggen ser jag tar upp denna fråga...
13:21 Anki:Får man 10 miljoner i avgångsvederlag behövs ingen pension.
13:21 Ola:Tack för en bra artikel:  Jag tror att ett batteri av åtgärder krävs framöver för att stävja den ökande skuldsättningen.  - Minska ränteavdraget med 1% per år de kommande 15 åren.  - Minska skatten på inkomst av kapital med 1%per år kommande 15 år.  - Amorteringskrav  ner till halva skuldnivån innan 65 (nuvarande pensionsålder) - Höj fastighetsavgiften något -Sänk skatten på reavinst på bostaden.  - Gör det lättare att driva igenom nya bostadsprojekt och byggplaner - Avreglera hyresmarknaden helt så det blir billigt att hyra i mindre attraktiva områden och dyrt att hyra i attraktiva områden.   Detta var några förslag...
13:24 Ulrika:När premiepensionen skapades gjorde jag ett aktivt val att INTE välja. Jag tittade på vilken fondförvaltare det var och hur det gått genom åren för de fonder de förvaltade. Med facit i hand valde jag rätt enligt mig, men inte enligt politikerna. De menar att jag är en soffliggare och det behöver "åtgärdas", varpå de genast ändrar förutsättningarna.Tänk om många resonerade som jag? Har de tänkt på det?.
13:24 Martin:42 år gammal och har 46 tkr i månaden (slutlön som troligt kommer öka med inflationen) och hittills intjänat 110 tkr i premiepension och 245 tkr i tjänstepension. Behöver jag en privat pensionsförsäkring?.
13:25 Lena Karvik:@Martin. Klockan 15 i dag svarar vår pensionsexpert Joel Dahlberg på läsarnas frågor här på svD.se. Återkom gärna med din fråga då - om inte någon här i flödet har ett svar till Martin redan nu?.
13:31 Mathias:En fråga: Får man någon som helst ersättning för akademiska studier? Jag har själv pluggat till lärare i nästan fem år och har då förlorat myyycket pengar i inkomst (exkl. studielån). Dessutom är min lön urkass. Nån som vet om man får tillgodoräkna sig sina studieår och få någon pension för detta?.
13:31 Bella:..men är det då så tryggt att skicka alla dessa pensionssparpengar ut i den globala finansmarknaden till en spekulation som hotar hela vårt samhälle.
13:31 Erik Andeman:@Martin. Läs Per H Börjessons böcker i frågan och skapa dig en egen uppfattning. Min uppfattning är att pensionsförsäkringar är usla och det är bättre att privatspara och investera skattade pengar.
13:32 Martin:@Lena Karvik, Tack för info, återkommer med min fråga då! Med tanke på dagens inlägg så gissar jag att det dags att skaffa en privat pension redan i eftermiddag!.
13:33 Erik Zeter:Att som man bäddar får man ligga, har nog mången inte velat digga.  Pensionen kom så plötsligt och akut, och med gubbens gikt tog allting slut.  Ingen hade kunnat anat eller trott, reserven skulle ju ha grott.   Men nu kanske man får tigga.
13:33 Malte:Så länge politerna an disponera svenskarnas pensionssparande så kommer det aldrig att vara säkert.Ylva Johansson föreslog på allvar att de som hade privata pensionssparandenskulle fråntas de statliga. Grundlagsskydda om att pensionspengarna inte får tas ut för annat.göran Person tog 200 miljarder på 90-talet för att snygga till statsbudgeten inför riksdagsvalet,ett exempel..låt oss slippa mer sådant.
13:33 Lena Karvik:@Erik Zeter Att man kan dikta om pensioner... Jag är imponerad!.
13:35 Nils:Det bästa vore om alla hade ett eget pensionskonto, där man skattefritt fick avsätta det man måste och kan. Det måste vara skyddat och transparent. Först då kan folk själva se vad de har att vänta sig..
13:35 Temkin:Systemet bygger på ekonomisk tillväxt - inte på social omsorg. Så det fungerar perfekt ur nationalekonomisk synpunkt. Det gamla systemet stod inte i relation till vad vi som nation  lyckades producera. Lösningen är enskilt sparande -inget annat.
13:35 Erik Andeman:Pensionerna har ju "bromsen" vilket gör att pensionerna kan sänkas till noll utan något som helst politiskt beslut. Väldigt praktiskt för de ansvariga politikerna och man kan undra om deras pensioner också omfattas av "bromsen" eller om de skapat sitt eget system precis som när de har sin egen arbetslöshetsförsäkring.  Fast pensionerna är bara snöbollen på Everest. Sverige har inte längre något försvar för det är helt demonterat. Gränsbevakning sker väl bara helgfria vardagar 9-16. A-kassan är sämst i Europa enligt OECD och den svenska skolan ligger i botten enligt samma organ. Polisen ligger också i botten vad gäller uppklarade brott och sjukvården är i fritt fall enligt artiklar i både SvD och Expressen (Akutkollen).  Vad är det egentligen vi betalar en av världens högsta skatter för?.
13:36 Ulf:Det måste till en seriös diskussion om pensionssystemet. Idag vet ingen vad pensionen kommer att bli eftersom den helt hänger ihop med landets ekonomiska utveckling och åldersutvecklingen. Detta måste folk begripa och den diskussion vi har idag är på för låg nivå och förklarar inget för folk.
13:36 Christopher:Ända sedan det nya pensionssystemet lanserades, snart 25 år sedan, har vi blivit uppmanade att ta ett större ansvar för vår egen pension och spara mer till den själva. Har folk inte lyssnat ett dugg? Om de ignorerat allt detta får de väl inse att de har ett eget ansvar?.
13:38 Anders Lindström:Jag vet att jag låter som en konspirationsteoretiker, men folk måste förstå att vi just nu lever väldigt nära en systemkollaps. Vi har lånat av "framtiden" med förhoppningen att vi skall betala tillbaka senare. Vilket har visat sig vara en nära på omöjlig uppgift. Detta göra att antingen så får vi skapa hypoerinflation så att skulderna sjunker relativt, eller så får vi helt enkelt gå ner i levnadsstandard och börja betala tillbaka. Om folk kunde ta och utbilda sig i frågor som rör hur det monetära systemet fungerar så tror jag inte så många skulle vara så oförstående över vad som händer. LÄS PÅ!!!.
13:38 Nils:Piloter på SAS har haft en mycket bra förmånspension, men vi tvingas nu över i en premielpensionslösning som inte verkar följa några lagar och regler. SAS vill ge oss fribrev på det som är inbetalt, vilket motsvarar en betydligt mindre del än det vi hade. SAS måste spara och tar nu "springnota" på det som tidigare utlovats. Är det verkligen lagligt då inbetalningstakten verkar högst godtycklig, och egentligen bara var en modell mellan arbetsgivaren och SPP/Euroben?.
13:38 Christopher:Vissa upprörs över 258 Miljarder som togs ur AP-fonderna under Göran Persson. Det behöver de inte göra, se http://www.pensionssystemet.se/2009/07/07/varfor-togs-pengar-fran-pensionssystemet-till-statsbudgeten/.
13:38 L. Nacke:Fasligt mycket gnäll här. Sveriges befolkning växer snabbt och jobb finns inte till alla. Pengar till människors försörjning måste tas någonstans och pensionärer har ju inte stor försörjningsbörda utan bara sig själva att tänka på.
13:40 Pär:Jag och min fru amorterar 3000 i månaden på vårat bolån på 2 Mkr. Vi planerar att öka till 5000 i månaden. Vi är i 40årsåldern. Är detta en rimlig takt ?.
13:40 Anna:@Martin Är det inte bättre att spara själv? Inte som en pensionsförsäkring.Man får då disponera pengarna som man vill.
13:41 Lena Karvik:@Pär. Ställ gärna din fråga till vår pensionsexpert Joel Dahlberg klockan 15 när han svarar på läsarfrågor här på SvD.se.
13:41 Monica Hansson:Ingen har råd att bli gammal längre. Ta bort pensionssystemet och låt alla sjukskrivna, arb.lösa och pensionärer få en ersättning som liknar a-kassan, och då högsta dagersättningen så blir det lite över existensminimum. Personligen tror jag att fattighusen kommer att återinföras i Sverige för kommunerna kommer inte att ha råd med friska åldringar som bor i lägenheter och behöver bostadsbidrag. Se över kosthållningen över dagens unga - för med god kost och riktigt mat så blir unga gamla och friska - vilket sänker sjukvårdskostnaderna. Vi har för mycket fabrikslagad "låtsasmat" idagens samhälle.
13:42 Bo Liljedahl:Man har inte råd att bli pensionär om man utgår från de sista arbetsåren. Man måste börja anpassa sin situation långt tidigare. Det är helt fel att pensionen ökar/ minskar med hur "marknaden" går. Det finns väl inga löntagare som accepterar att deras löner sänks bara för att börsen går ner!?.
13:43 Andreas:"Pensionspengarna kommer inte räcka" är rubriken på nyheten just nu. Det beror ju på hur man ser det. Folk får vänja sig vid att det bara finns en viss summa pengar - om man inte ska tillämpa grekiska statsfinansiella principer. Visst går det att höja skatterna och ta in mer pengar, men då kan väl folk lika gärna spara själva istället för att några procent först ska försvinna i statlig byråkrati?.
13:44 rutger:deprimerande att läsa alla kommentarer. Våra ledare är inte i fas med sina 'motborgare'.
13:44 Marcus:Jag gillar inte begreppet "bromsen". Det handlar ju bara om att systemet inte kan betala ut mer än man får in. Självklarheter alltså, får man in mindre pengar måste man göra av med mindre pengar. Om man nödvändigtvis skall prata om bromsen så ska man också kalla det för gasen när inbetalningarna ökar.
13:44 Lasse:Min sambo har varit i  Sverge 13 år och får 2500 kr. efter skatt i pension.
13:44 Roland:Jag har arbetat heltid sen 17 års ålder 1975. 1976 började jag spara i aktier och det har blivit en rejäl summa Jag har nu vid 55 år slutat att arbeta i ren protest mot politikernas behandling av våra skattepengar.
13:46 Henrik:@Christopher: Det var ett dåligt svar, det står ju ordagrant att Staten har brännt alla de pengarna och mer därtill på andra och inte våra pensioner. Jag är inte sjukpensionär, jag hoppas jag får någon pension om 15 till 20 år.
13:48 William:Jag har svårt att förstå hur den nuvarande situationen kan vara förvånande för någon.  Precis det här har det varnats om i flera år, ända sedan förändringen av pensionssystemet först började diskuteras.  Sluta gå på borgarnas lögner om guld och gröna skogar.
13:48 Dan 1954:har jobbat sedan jag var 16 med undantag av värnplikten, aldrig arbetslös  även värnpliktsåret är draget från pensionen. pengarna är STULNA.
13:48 Birgitta Hedlund:Precis som i ert exempel blev det för mig. drygt 9000 när tjänstepensionen på en tusenlapp försvinner om två år. Mitt eget pensionsparande genom Länsförsäkringar har tullats på två ggr. Förra krisen snoddes 7000 från kontot, nu sänker man den utlovade summan med nästan hälften för att skydda bolaget. Jag startade egen firma och frilansar som reporter för att kunna gå kurser med jycken. Bävar för fortsättningen och vågar inte tänka på hur det blir sen.
13:48 Lena Karvik:Inläggen verkligen rasar in - kul! Jag kommer tyvärr inte hinna få med alla, men vi kör på en stund till.
13:48 Anders K:Om man ser generellt på hur vi kan bevara eller öka värdet av vårt pensionssystem, finns det något realistiskt alternativ till att vi måste jobba mer (dvs betala in mer till systemet) under vår levnadstid?.
13:49 Micke S:"Politiker fattar beslut över mitt huvud". "Det är invandrarnas/40-talisternas fel". etc. etc. Det är VI som ÄR folket, glöm inte det! Upp på barrikaderna då. Det funkade ju på sjuttiotalet.
13:50 David:Ni ska vara glada att ni överhuvudtaget får pension. När det är dags för mig om ca. 25 år så får jag väl betala då också....
13:52 Andreas:Hela pensionssystemet är ett gigantiskt bedrägeri som det är nu. 40-talisterna kan glassa med sina inflationsbetalda hus och det faktum att vi 80-talister betalar deras pensioner likaväl som våra egna. Dessutom köper vi deras hur för hutlösa summor. Mitt råd är att se till att försöka betala så lite som möjligt till allmänna pensionssystemet och spara privat istället. Spara dock inte i kronor då du blir utsatt för det andra bedrägeriet: Pengatryckning på beställning av bankerna.
13:52 Hans:Hej, Varför skiljer det inte mer mellan de som arbetat och icke arbetat när pensionen räknas fram. De som inte jobbat överhuvud taget ges idag samma pension som de som slitit i 30-40 år.
13:52 Anki:Pensionärerna straffas för att vara gamla och betalar mer skatt på samma inkomst än de som jobbar.  Inkomsten är dessutom mycket lägre.
13:52 d e så d e:Jag började ta ut pension i oktober 2012. 7500 kr i månaden blev det, efter 46 års hårt slit i bygg- och anläggningsbranschen. Inte svårt att hålla sig för skratt, enkelt uttryckt. Vad gör man? Det går inte att leva på en så dålig pension.
13:53 Lennart:Jag har idag som 62 åring intjänad inkomstpension på 2 268 000:- (ej tjänstepension eller p-försäkringar) som staten skall betala ut. Om staten istället satte in 400 000:- på ett pensionskonto med minst 4% avkastning när jag föddes så sparade de i princip 1 500 000:- på min framtida inkomstpension...
13:53 Andreas Lindgren:Någonting måste göras. Det är med skam man ser hur pensionärerna i Sverige har det idag. De flesta har bidragit med blod, svett och tårar för att bygga upp Sverige till ett föregångsland i många anseenden. Bara för att bli pissade i ansiktet på av staten på ålderns höst.  Och hur skall den yngre generationen kunna betala de äldres pension då alla vill jobba som bloggtekniker, wowingenjörer och instagramlogistiker?   Det är också med oro jag undrar hur det skall bli att gå i pension om en sisådär 30år. Man kommer väl bara ha råd att käka fågelfrön och havre när man väl går i pension.  Känns nästan som att precis innan pensionen begå ett brott som gör att man får spendra sista tiden i fängelset med god mat 3ggr om dagen, mellanmål, motion, tv, dataspel, socialt umgänge mm.  Näe det är så att man skäms över hur djävla dåligt det är och hur det i framtiden kommer att bli för pensionerna.
13:54 Christopher:@Henrik: Du verkar inte ha läst på länken om de 258 Mdr jag gav. Tidigare hade AP-fonderna ansvar för förtidspensionerna, det ansvaret slapp de i och med överföringen. Ålderspensionärerna gjorde alltså en ren vinst på ändringen.
13:55 Gustav:Vi som är i 20-ålder idag kan se fram emot en total systemkollaps där det inte kommer finnas en spänn över till oss. Vi kommer få ta hand om våra föräldrar och resten av världen.
13:57 Lena Karvik:Nu avslutar vi dagens Brännpunkt Direkt, tack för alla intressanta inlägg. Missa inte Joel Dahlbergs chatt om en timme här på SvD.se. Då svarar han på läsarnas frågor om pensioner. SvD:s bevakning av pensionerna kan du följa på nliv.se, den senaste debatten som vanligt på SvD Opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
