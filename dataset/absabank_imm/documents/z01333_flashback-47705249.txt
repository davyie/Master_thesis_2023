Förklara er rasism för denna feminist.
Aloha kamrater.
Det närmar sig val och den politiska smutskastningen pågår i allra högsta grad och i samhällets alla skickt. Det handlar om att bevara Sverige eller att kasta ut rasisterna, och hur man än vrider och vänder på det så verkar det fullkomligt omöjligt att hitta någonstans där folk kan lägga ser sin jävla stolthet, inbildade universalgenialitet och hybris för en liten stund och samtala som folk.
Själv är jag feminist och har svårt att se hur denna ideologi ständigt lyckas frambringa sådana personliga känslor och hur individer blir så kränkta dess sakfrågor (förtydligande: jag förstår varför vissa frågor skapar känslor, men jag har exempelvis svårt att fatta varför så många tar illa upp av ett  personligt pronomen som kanske inte är jätteanvändbart, men inte heller är särskilt farligt). Jag scrollade lite i feminismkategorin här, och det blir genast väldigt tydligt att personerna som ställer sig emot feminismen är rasande så jävla förbannade. Bara tanken på att feminism ens existerar får dem att vilja explodera. Det är tillmäle på tillmäle, hat och hot och sådan fruktansvärd ilska. Det är naturligt att oenighet frammanar känslor, men jag finner det sjukt svårt att någonsin föra en diskussion med någon som inte kallar sig feminist, för redan när jag presenterar mig som det så beter sig personen i fråga som om det redan är kört. Då sitter vi redan i olika båtar och det är "för sent". Oftast får jag smyga mig runt termen och använda sköna referenser till populärkultur emellanåt, för att möjligen lyckas föra en normal och givande konversation.
Egentligen antar jag att det handlar mer om delade synsätt än delade meningar, för jag kan inte tänka mig att någon som ser feminismen på det sättet som jag gör skulle kunna tycka att det var negativt. Jag antar att det handlar om att man som antifeminist anser att det är lögn och förtal, och därav propaganda som används när människor predikar feminism. Att det är studier byggda på noll och att det handlar om en rädsla för vad som komma skall om man tillåter denna typ av människor, som hittar på och pratar skräp, att komma till makten. Men detta skulle egentligen inte ens handla om feminism, så därför tänker jag inte börja predika dess ståndpunkter, för jag tror (eller hoppas i alla fall) att de flesta här redan har läst dessa mer än en gång, och alla har rätt till sin egen åsikt.
Men när jag tänker så, så föds dock direkt en annan fråga. Det är uppenbart att rasism och antifeminism går hand i hand, och att det ofta är samma människor som står för dessa värderingar, och jag vägrar gå med på att alla som röstar på SD bara hatar för att hata, inte bryr sig om undersökningar och statistik och är outbildade, kränkta män.
Om vi nu säger att antifeminism kommer sig av att en uppfattning om att feminismen driver hittepå-frågor, hur tänker ni då med rasism? Vad är det som gör att ni förskönar ett land utan invandring, då vi alla vet att Sverige skulle sjunka ekonomiskt utan invandringen? Litar ni på Sverigedemokraterna, fastän ni vet att det mesta av det som de säger är taget ur luften? Eller väljer ni att sympatisera med dem, trots att ni vet hur mycket skräp de också talar, på grund av att ni ser sociala fördelar i minskad invandring?.
OBS: dessa frågor är inte menade att förlöjliga eller dumförklara, jag är bara ärligt nyfiken.
Det vore obeskrivligt uppfriskande om någon skulle kunna tänka sig att föra denna diskussion som folk. Och om ni håller er borta från de ord som stör mig (nedsättande mellanstadieord för feminister och mörkhyade) så lovar jag att hålla mig borta från de ord som stör er (besserwisseriga akademiska termer som beskriver det samhälle vi lever i).
