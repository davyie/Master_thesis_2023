Äntligen ett tåg som går i tid!.
INSÄNDARE 11 DECEMBER.
Äntligen ett tåg som kommer i tid.
Sena tåg? Glöm det! På lördag kommer Luciatåget. Det kan verka skenbart men Lucia fungerar som lok och har kopplat på tärnorna i ett glimrande släptåg. Lucia själv är ju ett strålande ljushuvud och kommer även i år att bjuda på sång i form av tunga fjät. Vissa bemanningsföretag passar på att hyra ut stjärngossar med garanti om att de äger fullständigt lysande astronomisk kompetens. Det blir full rulle med lussebulle!.
Benny Fahlén.
Förbifarten – i huvudsak onödig.
Några har nytta av att Förbifarten byggs:.
1. Det fåtal bilister (ca 3 procent) som inte har mål i Stockholmsregionen.
2. Den minoritet som kör bil till jobbet mellan Stockholm sydväst och nordväst.
3. De företag som bygger och som inte kan bygga järnväg eller bostäder.
4. Bil- och oljeindustrin.
Men de allra flesta har nytta av att Förbifarten inte byggs:.
1. Den majoritet som behöver en utbyggd och förbättrad kollektivtrafik.
2. De som i huvudsak cyklar eller går.
3. De som bor vid Sätra-Skärholmen och Järvafältet och som slipper buller och avgaser.
4. Alla som bryr sig om miljö och klimat.
5. Alla som vill premiera hälsa och natur.
6. Nästan alla kvinnor, barn, invandrare och låginkomsttagare.
Hur kan det då komma sig att ledarna för S, M, SD, FP, C och KD vill lägga miljarder på denna onytta?.
Bekymrad stockholmare.
Visst kan man tänka sig att Carola i smyg fött fram en dotter, nämligen Idolsegraren Lisa.
Roland.
SD har bara en enda fråga.
SD lovade före valet att sänka pensionärsskatten och att satsa på äldrevården. När det kom till kritan röstade de för fortsatt hög pensionärsskatt och de röstade dessutom nej till två miljarder extra per år till äldrevården. Så var det med omsorgen om de äldre. SD har bara ett intresse – färre invandrare. Tro aldrig någonsin något annat!.
Vivianne.
Vad har hänt med Centern?.
Sossehatet lyser i ögonen på centerledaren Annie Lööf när hon visar sig i tv. Där har nog Löfven inget att hämta. Men vad är det som hänt i Centern? Det var ju socialdemokrater, ofta i samarbete med den gamla Centern, som byggde upp välfärden i Sverige.
Karlsson.
