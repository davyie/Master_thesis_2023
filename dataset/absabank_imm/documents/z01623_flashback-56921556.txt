Det kommande ryska folkupproret.
I denna tråd diskuterar vi hur det kommande ryska folkupproret kommer att gestalta sig och hur det skulle kunna bemötas och bekämpas av Kreml.
Att ett ryskt folkuppror är på gång har vi sett tecken på, dels de omfattande demonstrationerna mot Putin 2009-2012, och dels reaktionerna på avrättningen av Nemtsov 2015. Kreml har i sin tur börjat förbereda sig genom ett enormt nationalgarde som Kreml själva medger kan sättas in mot "icke-tillståndsgivna" demonstrationer samt mot "kriminalitet och terrorism".
Den blödande ryska ekonomin tär på ryssarnas tålamod när allt fler grupper i samhället kommer i kläm i takt med att bidrag och investeringar skjuts upp till förmån för en utbyggnad av den militära sektorn. Det finns många som inte har fått någon lön på månader, i vissa fall över ett år, och många har fått drastiska lönesänkningar. Många har hittills valt att blunda för korruption och vanstyre i utbyte mot en hygglig levnadsstandard.
Kremls propaganda försöker ge bilden av att Ryssland är orättvist behandlat av västvärlden och att västvärldens sanktioner ska ses som en fientlig handling mot ryska folket i syfte att dominera över Ryssland och tömma landet på dess tillgångar. Denna "vi mot dom"-propaganda funkar hos många, men som alltid finns ändå en gräns för hur långt, och hur länge, detta pågår. Samtidigt finns en yngre generation, orädda och öppna, som hittills har valt att lita på Kreml och gett Kreml äran för Rysslands ekonomiska uppgång sedan Putins övertagande 2000, trots det faktum att uppgången kan förklaras av kraftigt stigande världsmarknadspriser på energi under samma period.
Typiskt för folkuppror är ofta att de yngre generationerna är djärvast och tar de största riskerna. Kremls strategiker Surkov bildade 2005 den Kreml-lojala ungdomsrörelsen Nashi (även känd som "Putlerjugend") med syftet att stävja oroligheter och vara en motpol till de oppositionsgrupper som började växa sig allt starkare. Någon rysk orange revolution inträffade dock aldrig och Nashi avvecklades 2012 när Surkov ersattes av Volodin. Denna åtgärd medförde dock att ett flertal mycket populära projekt startades upp av tidigare Nashi-medlemmar, bland annat Khryushi Protiv och StopKham, vars syften är ädla - att förhindra försäljning av utgången mat i butikerna samt att förhindra att människor parkerar på högst olämpliga platser.
I början var Kreml positiva till dessa nya initiativ, men slutade nyligen att finansiera projekten då även Kremls eget folk drabbades och då StopKham har gjort klart att absolut inga undantag görs från regeln - politiker, celebritet eller gräsrot - alla ska vara lika inför lagen. StopKhams ledare, Chugunov, säger att organisationen inte hade behövt existera bara polisen hade gjort sitt jobb. Vidare berättar han att det är betydligt mer angenämt att vara uppskattad av folket än av politiker. Han ser sig som en typisk representant för den nya ryska generationen som anser sig mindre korrupt.
Nyttiga länkar för mer detaljerad information:.
Frågeställningar:.
- Hur långt kan det gå innan ett större folkuppror tar form?.
- På vilket sätt kommer den nya generationen ryssar att engageras i detta?.
- Hur kommer folkupproret att bekämpas av Kreml?.
