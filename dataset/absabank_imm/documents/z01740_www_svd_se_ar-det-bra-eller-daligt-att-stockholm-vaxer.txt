Är det bra eller dåligt
att Stockholm växer?.
Prognosen för Stockholms läns befolkning justeras uppåt igen, skriver SvDi en nyhetsartikel idag. Runt 2045 kommer länet att passera tre miljoner invånare, tror myndigheterna. Är det en bra utveckling? Vad krävs för att regionen ska klara det? Läs hela diskussionen!.
13:00 Carina Stensson:Välkomna till dagens läsardebatt, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
13:00 Lars G:Hur många nya sjukhus och vårdplatser behövs?  Hur många nya äldreboenden behövs?  Hur många nya skolor behövs?  Hur många fler poliser behövs?  Hur många nya bostäder behövs?  VEM SKA BETALA?.
13:01 Stene:Dåligt.  Hälften av alla är inflyttade från övriga Sverige.  Folk från mindre orter tvingas flytta till Sthlm pga jobb och dessa mindre städer missgynnas i centraliseringen och det uppstår recession på orten.
13:01 Valle:När befolkningen växer snabbare än infrastruktur och boende, och det sker under lång tid, så är det ett gigantiskt problem. Stockholms invånare blir allt fattigare, men förstår det inte ens! Kanske tidningarna skulle granska och skildra denna samhällsangelägenhet bättre?.
13:03 Dangerous Beans:Det är givetvis dåligt att Stockholm växer så mycket. Stockholms värde försvinner: ingen kommer att ha tid att titta på den glittrande Riddarfjärden, eftersom man sitter fast i en bilkö på Förbifarten. Eftersom man har saboterat bostadsmarknaden genom att sälja av hyresrätterna så att unga människor inte har råd att bo i innerstan, så är Stockholms innerstad numera lika upphetsande som Eslövs torg, eftersom alla som bor där måste gå och lägga sig så att de orkar upp till jobbet så att de har råd att betala räntorna. Stockholm har alla storstadens nackdelar i kombination med småstadens tristess. Före 2000 var var stan en liten storstad.
13:07 Jörgen Ullberg:Fullständigt vansinnigt att koncentrera landets befolkning på detta sätt. Med en vettig regionalpolitik skulle folk kunna bo kvar på landsbygden i stället för denna vanvettiga urbaniseringspolitik.
Skräddarsydda kurser i ämnen som intresserar och engagerar både kropp och själ.
13:08 Kurt Myrhagen:Resten av landet håller redan på att utarmas. Karriärjobb finns nästan bara i Stockholm. Politisk makt och kultur likaså. Om vi inte gör något kommer väl Sverige att bli en enda stad med omliggande ödemark där det enda som rör sig är vindkraftverkens vingar.
13:10 Urban:Problemet är att arbetslösheten ökar lika fort som invånarantalet. Ett annat problem är att företag som drar in pengar till regionen minskar (då talar jag inte om lokala handlare och serviceföretag) vilket kommer att på sikt dra ner ekonomin samt resultera i ekonomisk och social stagnation.
13:12 Maimondies:Tillväxt är bra, byråkrati som gör att byggprojekt kan ta 10 år av harvande och överklagande innan spaden sätts i jorden är dåligt. Just Stockholm är redan så stort att regionen behöver fler centra än just centrala Stockholm. Allt och alla kan inte trängas ihop på några få kvadratkilometer.
13:12 Patrik:Hur kan det förvåna experter? I så fall lever de i en ankdamm. Det är bara att titta på hur utvecklingen ser ut i övriga delar av världen. Urbaniseringen sker ju till och med på landsorten med små minicentra i neon för att kunna överleva. Man trodde Internet skule göra att folk kunde jobba hemifrån och på landsbygden mer men det är ju precis tvärtom. Det är också en stadsmagnet i förlängningen.
13:13 Johan, 08:a:Nej det är inte bra att Stockholm växer som det gör eller att Sverige urbaniseras i nuvarande utsträckning. Det skapar trångboddhet och bostadsbrist, framför allt i innerstan. Dessutom kommer detta nödvändiggöra stora investeringar för att vara gångbart, investeringar som bättre görs utanför de tre storstadsregionerna.
13:14 Carina Stensson:Det är en mycket dyster bild många av läsarna målar upp. Finns det någon som tycker att det är positivt med ett växande Stockholm, som ser möjligheter i det?.
13:15 Christian:Rent objektivt finns det väl knappast anledning att kalla det varken dåligt eller bra själva växandet men är Stockholm redo för det? Nej, det tror jag verkligen inte. En hel del förorter är rena krutdurkar på grund av trångboddhet, svårigheter att komma in på arbetsmarknaden och orealistiska förväntningar och andra förorter har redan brunnit. För att detta ska lyckas krävs dels att det byggs något enormt och dels att vi blir bättre på integration/assimilering för om merparten av tillväxten kommer från invandring måste vi skärpa oss rejält - detta funkar ju inte! Ovanstående gäller sannolikt för stora delar av riket och inte bara Stockholm.
13:15 Rikard Warlenius:I takt med att stora delar av världen blir obeboelig, pga våra ekonomiska och politiska makthavares oförmåga att ta tag i klimatfrågan, lär städer på Sveriges breddgrad växa betydligt mer än i scenariot. Dvs om vi inte stänger gränserna, men så cyniska blir vi förhoppningsvis inte.
13:16 Tomten:Hur skall nuvarande vägnät och lokaltrafik klara det? Förbifart Stockholm vara eller icke vara blir plötsligt  löjligt att debattera... Kul med fler människor, men vi har utmaningar att lösa innan dess!.
13:18 marco:Satsa på att utveckla andra stader och gör de mer attraktiva, det är redan för mycket befolkning här. Satsa mycket mer på cykelvägarna, "copenhagenize".
13:18 Johanna Lakso:Jag tycker att det är dåligt att Stockholm växer om man ser till hållbarhet.   En storstad kommer alltid att vara beroende av landsbygden runt om för att få mat, energi och råvaror. Med den politik som förs nu gynnas inte landsbygden ( = resten av Sverige minus Malmö och Göteborg enligt vissa) för de resurser den bidrar med. Utan pengar och förutsättningar går till storstaden vilket skapar utflyttning på många håll och inflyttning i Stockholm.  Visst finns det vissa fördelar med städer på grund av sin täthet, som att det är kortare att transportera sig, lättare att ha gemensamma resurser, mm. Men när en stad blir för stor krävs ändå bilen för att ta sig dit man vill om man inte gillar att cykla i timtal. Dessutom ökar resursbehovet så att det är stor distans till den mark där resurserna kommer ifrån. Det ökar oförståelsen för en del av de problem som resursuttagen medför.  Jag skulle istället önska ett Sverige med många levande småstäder, där man kan cykla överallt på under halvtimmen (ca 100-200 tusen invånare) där småstaden kan vara självförsörjande på mat och energi ifrån trakten. Är det fler som bor överallt i Sverige ökar också incitamenten för en bra tågtrafik då det är fler som bor längs tågsträckorna.  Med många levande småstäder skulle vi kunna få bra samhällsservice, bra kulturutbud och bättre lokal demokrati (då man kan överblicka det man är beroende av och vill påverka).  Jag tror att vi har stora möjligheter i Sverige att leva mer hållbart med en fortsatt hög levnadsstandard, vi behöver bara omvärdera vad som är viktigt. Kanske är det inte att Stockholm blir större och större som vi ska sträva efter utan att vi alla kan få må bättre och skapa förutsättningar för ett fortsatt gott liv i Sverige!.
13:20 Peter Freij:Visst är det bra att Stockholm växer men utmaningarna inom infrastruktur måste ju lösas och bostadsmarknaden måste avregleras för ökat byggande.
13:20 hans lindquist:varför flyttar alla   det behövs en förändringtill Stockholm det mesta går att göra på distans på data det är mycket bättre för barnfamiljer i en mycket mindre stressande miljö.
13:20 Otto:En lösningsansats vore att begränsa invandringen till Sverige till nivåer som resten av EU-länderna har. Sedan måste man avreglera bostadsmarknaden så att det lönar sig att investera i att bygga. Sverige har fortfarande kommunism inom bostadsmarknaden (bostadsrätter).
13:22 Catti:Självklart är det bra! Det är genom fler som jobbar i Sthlm som vi får medel att klara omsorgen om ex våra äldre. Det är genom att människor kan flytta hit som vi får den dynamik, den liv och rörelse, som vi älskar med vår stad. Fler stockholmare är bra för alla stockholmare!!.
13:23 kattdamen:Nej, som varandes urstockhomare tycker jag inte att det är bra att Stockholm växer så snabbt. Indrastrukturen räcker inte till på långa vägar. Jag tycker att tiggeriet i staden är ett jätteproblem, som man trodde vi  blivit av med för alltid. Det ständiga våldet som pågår mellan folkgrupper kommer att öka med en ökande befolkning. Synd, för jag älskar Stockholm!.
13:25 Jan O:Det är för länge sedan för sorgligt. Se bara hur fult det numera är på de flesta platser utanför centrum. Nu vandaliseras även innerstaden i rasande takt. Förtätningen medför att antalet bilar ökar drastiskt. Ytterligare en bil på två nybyggare. Ingå ett kontrakt med näringslivet, statsmakterna m.fl. om satsning på våra medelstora städer. Utveckla Norrköping/Linköping, Karlstad, Västerås, Sundsvall t.ex. Varför ge upp bara för att det medför svårigheter? En god uppväxtmiljö för våra barn, fler som bor i billiga villor etc.
13:25 Fix:Det är inget problem i sig att Stockholm växer.   Däremot är det ett stort problem med ensidiga fixeringen och det ensidiga gynnandet av Stockholm.   Detta gäller allting från att det inte finns en enda kulturnyhet från resten av Sverige att visa upp i STV:s kulturnytt till att det nu diskuteras att finansiera T-banan med statliga medel.   Eller för den delen rikspolitikernas totala oförmåga att se potentialen i Nordens största region - Öresund!.
13:28 Thomas:Stockholm växer för att folk väljer att bo här och folk väljer att bo här för att det är en attraktiv stad att bo i. Om staden inte skulle växa skulle det bero på att folk inte vill bo här och då är Stockholm inte attraktivt. Att staden skulle stanna på nuvarande nivå är inte en möjlighet. Antingen en attraktiv och växande stad eller en oattraktiv och krympande stad. Och alla som säger att de tycker att Stockholm inte ska bli större, har ni tänkt på att det innebär att era barn/barnbarn måste flytta härifrån när de flyttar hemifrån och inte får komma tillbaka förrän ni har dött och lämnat en plats ledig? Jag passar även på att bemöta det frekvent förekommande argumentet att Stockholm inte kan/bör tävla med städer som New York, London och Paris. Nej, men Stockholm kan och ska tävla med städer som Wien, Prag, Amsterdam, Berlin och Köpenhamn.
13:29 Daniel:Finns inget positivt med en ständigt ökande befolkning på en planet med begränsade resurser. Livskvaliteten på alla sätt kommer bli kraftigt lidande.
13:29 Anna:Stockholm växer för snabbt! Infrastrukturen hinner inte med och det finns inga bostäder som de nyinflyttade kan få tag i.
13:30 Carina Stensson:Här finns lite jämförelse med övriga Europa när det gäller tillväxt-takt, SvD 23/4.
13:30 Simsson:Stockholm växer för att det är en bra stad att leva och bo i. Problem kan dock uppstå eftersom våra politiker ligger efter med infrastruktursatsningar som T-bana och kringfartsleder.
13:35 PerF:Jag tycker att det är väldigt positivt att Stockholm växer. Tänk om det vore tvärtom. Jag skulle inte vilja bo på ett ställe där apotek och affärer stänger och hus rivs för att de inte behövs. Men jag tycker också att man från politiskt håll kunde vara betydligt mer alert med infrastruktur och bostadsbyggande.
13:35 Stefan Svanström:Det är givetvis bra att Stockholm växer. Runt om i världen sker en allt tydligare specialisering inom olika högförädlande kompetenser kopplade till växande storstadsområden, oavsett om det rör sig om kvalificerade tjänster eller industrier. Ska Sverige hävda sig i konkurrensen behöver vi en stad som attraherar den typen av verksamheter även till vår del av världen. Det kommer att ge ett högre välstånd för Sverige som land, och därmed mer resurser att fördela till hela befolkningen. Det som krävs är dock att Stockholm rent fysiskt klarar av att växa, och även att näraliggande orter knyts närmare statskärnan. Många uppskattar förvisso innerstadens puls, och det går sannolikt att bygga en större och tätare innerstad utan att tumma på viktiga kultur- och miljövärden. Men Stockholmsområdet behöver också växa med fler villastäder. Man behöver inte åka länge – högst 15 minuter från stadskärnan både söder och norr om staden – så hittar man fortfarande ren landsbygdsmiljö. På sikt måste dessa miljöer ge plats åt nya stadsbildningar, som har närheten till storstadens arbetsmarknad men erbjuder en trygg och avgränsad uppväxtmiljö till framtida generationer. Mycket talar för att vi behöver två eller tre nya "Täby" de kommande 20-30 åren. Var dessa ska finnas, och hur de ska knytas ihop med staden, borde engagera minst lika mycket som hur vi förtätar runt det befintliga t-banenätet och bygger ny t-bana för nya bostäder.
13:38 Linnea:För att fler ska få chansen att upptäcka Stockholms livet krävs fler bostäder. Om några år kommer hundratals ungdomar stå utan eget hem. Det är den största frågan, utan svar i den här debatten.
13:41 Calle:Byt ut spårvagnshögern som lägger ner hamnområden och tror blint på den saliggörande "marknaden". Bygg t-bana. Bygg på Järva och på bromma flygfält. Förtäta norrort. Ex Danderyd.
13:42 Jon:Inflyttningen består till häflten av invandrare, vilket enligt statistiken driver en lång rad av våra mest diskuterade samhällsproblem - ungdomsarbetslöshet, våld och kriminalitet, bidragsberoende, skolresultat etc. Detta betyder att problemen inte är en direkt konsekvens av vårt samhälle utan snarare importerade. Men även om vi inte skulle ha haft en så stor invandring  måste det vara tämligen ineffektivt att koncentrera befolkningen till några få platser i landet. Infrastrukturproblem och bostadsbrist påverkar de flesta.
13:45 Per F:Jag tycker att frågan är felställd. Faktum är att Stockholm växer, och den viktiga frågan måste ju vara hur Stockholm ska hantera det på bästa sätt. Jag antar att ingen vill förbjuda folk att flytta hit? Det skulle ju kännas lite Kina.
13:45 Håkan Moon:När man gör prognoser för Stockholms tillväxt i framtiden är det farligt att  dra för stora växlar på nuvarande trend. Till slut har glesbygden avfolkats till den grad att det inte längre finns flyttbara människor kvar. Om inte förr så bryts trenden då.
13:47 Christer Johanssom:Varför är det så fult med marknadshyror?  i Stockholm och varför har man inte samma bostadsproblem i andra euoropeiska städer som har betydlig fler invånare?.
13:47 Peter:Stäng Bromma och bygg hus istället.
13:47 Carina Stensson:Roligt med konkreta förslag på lösningar! Gärna fler sådana.
13:48 Labansson:Ett problem som kommit i skymundan är ju dom nya faror som uppstår i och med att sverige får en ny struktur. En stor del av Sveriges ekonomi och resurser kommer finnas i storstockholmsområdet, ett område som åtnjuter ett minimalt militärt försvarar, det blir som att lämna huset med dörren på vid gavel. Vilken annan stad på tre miljoner innevånare i europa står utan flygvapen t.ex?.
13:49 Fix:Stefan Svanström, jag är helt övertygad om att det inte förhåller sig på det sätt du skriver; att det skulle ge ett högre välstånd till Sverige som helhet. Det skulle däremot mera jämt fördelade resurser till övriga landet göra.   Exempelvis får i den nyss diskuterade infrastrukturplanen skåne 5-7 % av investeringarna medan befolkningen uppgår till 10-12 % av landets.   Ur det perspektivet är vi i södra Sverige ärligt talat inte intresserade av att finansier er lokaltrafik - det kan ni göra själva!.
13:50 Victor Rangner:Mitt förslag är att väljarna själva får välja till vilken kommun de ska betala sin kommunalskatt. På det sättet kan medborgarna själva stödja den kommun de tvingats lämna, eller som de i framtiden önskar bo i, t ex på landsbygden, i glesbygden eller i ödebygden.
13:50 Svenke:Flytta ut 50.000 statliga jobb till andra landsdelar så dämpas trycket.
13:50 Peter:Bygg fler och billiga parkeringshus utanför tullarna så det lönar sig att parkera bilen och ta tunnelbanan sista biten.
13:53 Christian:Tycker det är mycket bra, en attraktiv stad växer och utvecklas i lagom takt, i Stockholms fall rör det inte sig om en massinvasion direkt, vi har medel att klara detta utan problem. Motsatsen när städer tappar invånare är knappast särskilt attraktiv, se bara på Detroit där staden kollapsat och gått i konkurs. Jag välkomnar fler människor att få bo i vår vackra stad!.
13:53 Victor Rangner:Om en halv miljon människor flyttar till Stockholms Län, så kommer länet att ha samma befolkningstäthet som landet Nederländerna har idag, dvs 395 inv/kv.km. Jämfört med övriga Sverige: 21 inv/kv.km.
13:55 Peter:I Malmö pratar man om tunnelbana till Köpenhamn om några år. Kanske inte den bästa iden men man tänker framåt. Kanske bör politikerna här bli proaktiva istället för reaktiva.  Sluta prata och bygg östraleden.
13:56 Tom:Flera överfarter till Lidingö och vidare mot Vaxholm, och bygg ut dessa.  Bebygg fler av öarna i väster så som Kungshatt och Fågelön. Bebygg Bromma. Täck över klarastrandsleden + spårområdet i city och skapa parker och bostäder.
13:58 Gustav:Stockholm växer för att man har givit upp landsbygden. Det är helt klart. Det finns inga utvecklingsprojekt för landsbygden längre. Kommunikationerna till Norrland är t ex helt värdelösa fortfarande. Skandal.
13:58 Carina Stensson:Många postar inlägg i denna fråga, vi hinner inte få med alla men tar några till före kl 14.
14:02 Anna:För snabb expansion leder till infarkt.
14:02 Ola:Patetiskt att prata om befolkningsboom. I Shanghai flyttar det nästan in lika många människor om dagen som det gör på ett helt år i Stockholm. Hur hanterar man det?? Jo, man bygger bostäder...
14:02 Arne:Bygg nya stadsdelar på de stora vattenytorna i stan, lite som Venedig.
14:02 Fredrik Larsson:Knyt ytterområdena (Valentuna) närmare med lokala spår. Bygg dubbelspåriga T-banor. Bygg ringlinjen (Tbana) och motorväg Bygg Tbana till Nacka/Värmdö och Täby samt Spånga/vällingby..  Att Sth växer är ett faktum spelar ingen roll  att tycka om det så det gäller att hantera det istället.  Mvh.
14:03 Uk:Jag ser framför mig en värld bestående av megastäder och satelitstäder ihopbundna av modern infrastruktur, miljötänk och kontroll. Få människor kommer att välja att bo ute på landsbygden. Allt kommer att knytas till städerna, även produktionen av mat. Ute på landsbygden finns folk som av en eller annan orsak tagit avstånd från kontrollsamhället, där finner man också miljöfarlig  verksamhet samt äventyrsprojekt. F ö tycker jag att man ska stadsplanera utifrån mänskligt perspektiv och inte låta arkitekter bara boosta sitt ego. Inga mera miljonprogram..
14:04 Erik Persson:Stockholm lider av att ha anlagts som ett lås till Mälaren, med påföljd att geografin förhindrar naturlig förtätning. En lösning är att börja bygga på höjden och att göra det ordentligt! Inte en eller två skyskrapor, ej heller fem eller tio utan snarare 50 på en gång. Det går inte att tro att man kan ha småstadens närhet till natur om man har ambitionen att vara en storstad, såvida inte man lär av exempelvis New York och dess Central Park. Långbänken Slussen är ett typexempel och om det hade varit någon rim och reson hade den rivits och en ny konstruktion varit på plats för flera år sedan.
14:05 Common sence:Det vore bra om folk kunde tänka sig att bo i övriga delen av landet också...
14:05 Kent:En sådan koncentration av människor tror jag är dålig för både människor och natur.
14:05 Emelie:Gör en rejäl satsning och bygg ut kollektivtrafiken till förorterna samt ta bort zonavgiften så folk kan tänkta sig flytta till Stockholms utkanter. Exempel är Tokyos tunnelbanesystem.
14:07 Carina Stensson:Nu är denna diskussion slut för den här gången. Vi kommer att ha anledning att återkomma! Följ oss på Twitter, Facebook och www.svd.se/opinion så missar ni inte nyhetsaktuell debatt!.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
