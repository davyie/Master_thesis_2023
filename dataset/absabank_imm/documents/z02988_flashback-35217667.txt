Skrota arbetslinjen - inför medborgarlön! [Sammanfogade ämnen /mod].
Alliansens arbetslinje, som innebär att alla arbetssökande i praktiken behandlas som mindre värda slöfockar, är otidsenlig!.
Själva idén om en s.k. arbetslinje är förlegad, och tillhör det gamla industrisamhället. I dagens samhälle har vi konstant hög arbetslöshet - ett tillstånd som antagligen knappast kommer att bli bättre framöver, oavsett konjunktursvängningar.
Arbetslösa personer borde istället ges möjligheten att erhålla medborgarlön - en inkomst utan krav på att stå till arbetsmarknadens förfogande. Det skulle givetvis inte handla om några fantasisummor, men en ca 8-9 tusen brutto  i månaden.
Medborgarlönen innebär många fördelar för såväl den enskilde som för samhället i stort. Fördelarna för den enskilde arbetslöse, är att denne återfår sin värdighet. Detta vinner samhället på i längden, det är jag övertygad om.
Medborgarlön verkar vara ett koncept, som vinner allt fler anhängare. Även i Tyskland har det aktualiserats, senast av företagaren Götz Werner, som nyligen utkommit med en bok på temat:.
Här finns en intervju på tyska med densamme:.
Werners grundtanke är, att medborgarlönen gör den enskilde kreativ, och att denne därigenom kan kläcka nya, friska idéer, som kommer samhället till gagn längre fram. Jag tror han har helt rätt. här finns en kreativitetspotential, som bara väntar på att frigöras!.
Medborgarlönen kanske dock borde kallas kreativitetslön i stället, vilket torde ge en bättre klang.
