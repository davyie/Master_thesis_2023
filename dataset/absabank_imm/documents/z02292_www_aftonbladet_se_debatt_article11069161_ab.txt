"Missförstå inte våra serbiska tre fingrar".
Angående vissa anklagelser mot schlager-EM:s vinnare:.
Det nämnda ”nationalistiska fingertecknet” har ingenting med Serbiens forna president att göra. Det är bara en variant av V-tecknet (victory), som i Serbien är modifierat så att man visar tre i stället för två fingrar. På så sätt har det blivit ett tecken som också betyder ”vi är serber”. Tecknet är mycket populärt, folkligt, och används ofta och spontant. Till exempel används tecknet av den av väst hyllade demokratiska oppositionen i Serbien och i sportsammanhang.
Under tider av Balkankrig har många nationella symboler blivit missbrukade av krigsherrarna hos alla inblandade parter. Det är lätt att förstå att många uppfattade den kroatiska röd-vita ”schackbrädan” på den kroatiska flaggan som en symbol av ”ondska”. Samma sak gäller de ”guldliljor” som användes av bosniska muslimer och det serbiska ”trefingertecknet”. Men i dag, 15 år efter kriget, måste alla kunna acceptera att dessa enbart är nationella symboler som alla har rätt att använda.
Nu när Balkan har gått vidare och accepterat det, borde det inte vara en självklarhet i Sverige också? Att ta upp sådana anklagelser, just i ett sådant sammanhang som schlager-EM, är inte bara löjligt – det är kränkande!.
Och till slut: är inte just det underbart att länderna på Balkan, som för inte så länge sedan var med om ett blodigt krig, nu gillar varandras musik och på så sätt bygger vänskap och förståelse? Tv- tittarna i Kroatien och Bosnien gav 12 poäng till Serbiens låt, trots kriget och trots att de serbiska tjejerna visade ”vi är serber”. Det borde uppmärksammas som något optimistiskt och positivt. Skärpning!.
