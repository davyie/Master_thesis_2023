Billström: När kommer vänsterbeskeden om migrationspolitiken?.
Ikväll talar Mona Sahlin i Almedalen på Gotland. Frågan är om hon då kommer att lämna något gemensamt besked från de rödgröna om hur det blir med migrationspolitiken om de får bestämma. De tre vänsterpartierna har konsekvent tigit om de stora frågorna i migrationspolitiken.
Sedan 2008 har Sverige ett världens mest öppna och flexibla system för arbetskraftsinvandring. Detta var en reform som genomfördes gemensamt av regeringspartierna och miljöpartiet. Arbetskraftsinvandring bidrar till att företag som har svårt att hitta arbetskraft kan växa i Sverige och till bättre förutsättningar för att trygga framtidens välfärd. Många glesbygdskommuner har redan i dag svårt att få tag i personal till exempelvis vård- och omsorgsverksamheten. Socialdemokraterna och vänsterpartierna röstade nej till hela propositionen i riksdagen. Vilket blir resultatet när de tre partierna ska enas kring hur det blir med denna fråga, som är viktig för Sveriges framtida välfärd och tillväxt?.
Det här är en argumenterande text med syfte att påverka. Åsikterna som uttrycks är skribentens egna.
Asylfrågorna är till sin natur gränsöverskridande. Eftersom vi har fri rörlighet inom EU så är det också naturligt att vi är överens om på vilka villkor människor rör sig in och ut i detta område. Idag är skillnaderna i hur medlemsstaterna tillämpar den gemensamma lagstiftningen för stor. Det kan vara viktigare i vilket land man söker asyl än vilka skyddsskäl man har. Sverige har varit pådrivande för ett gemensamt asylsystem i EU för att garantera rättssäkerhet och likabehandling för alla som söker asyl i unionen. Medan socialdemokraterna har en hållning som liknar regeringens är miljöpartiet och vänsterpartiet betydligt mer negativa. Hur blir det med Sveriges röst i asylfrågor i EU om vänsteralternativet får bestämma?.
Alliansen står för ordning och reda i migrationspolitiken. Den oreda som tidigare har rått med tillfälliga lagar, rättsosäkerhet och långa handläggningstider har vi lagt bakom oss. Miljöpartiet och vänsterpartiet kräver dock, precis som 2005, en amnesti för personer som vistas utan tillstånd i Sverige – trots att en svensk domstol beslutat att de saknar tillräckliga skäl för att få uppehållstillstånd. Förslaget medför ökade kostnader på ca 4 miljarder kronor – en kostnad som partierna inte presenterat någon finansiering för. Det skadar dessutom asylsystemet i grunden. Vem kommer att respektera fattade beslut om det lönar sig att inte göra det? Socialdemokraterna avvisar bestämt miljöpartiet och vänsterpartiets krav på en amnesti. Meningen är att väljarna ska få veta först efter valdagen hur det blir. Det är ett oärligt sätt att bedriva politik.
På samma sätt är det med det försörjningskrav vid anhöriginvandring som alliansen har infört. Det vill miljöpartiet och vänsterpartiet riva upp medan socialdemokraterna vill ha det kvar. Och asylsökandes möjlighet till eget boende (EBO) vill socialdemokraterna avskaffa medan miljöpartiet och vänsterpartiet vill ha det kvar.
Detta är fem grundläggande och viktiga frågor där de tre vänsterpartierna ännu inte har gett gemensamma besked. Kommer Mona Sahlin att ge några i kväll?.
TOBIAS BILLSTRÖM (M).
Skräddarsydda kurser i ämnen som intresserar och engagerar både kropp och själ.
migrationsminister.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
