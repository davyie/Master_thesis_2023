"Nej, det cementerar ojämställdheten!".
Sverige är ett av världens mest jämställda och barnvänliga länder. Så hade det inte sett ut om kristdemokraterna fått bestämma. Det är ett av skälen till att jag hävdat att allt som kristdemokraterna är för är det en god princip att vara emot.
I Sverige har vi en generös föräldraförsäkring som kan tas ut hel eller i delar under lång tid. Vi har en kostnadsfri mödravård och barnhälsovård, barnbidrag till alla barn, en förskola av hög kvalitet med en maxtaxa som gör att alla har råd med den. Vi har lagstiftning på arbetsmarknaden som skyddar gravida och föräldrar. Så ser grunden ut för en modern familjepolitik som understödjer full sysselsättning och jämställdhet – en familjepolitik som också gett Sverige både höga födelsetal och stor andel kvinnor i sysselsättning.
Vi socialdemokrater vill satsa på mer personal i förskola och fritids och vi vill förbättra bostadsbidraget så att det ger mer rättvisa villkor mellan ensamföräldrar och sammanboende föräldrar. Vi ser ett mer jämställt uttag av föräldraförsäkringen som ett viktigt led i kampen för ett jämställt arbetsliv där män och kvinnor har lika villkor, rättigheter och inte minst lika lön. Vår familjepolitik är inriktad på det som de flesta vill – att både män och kvinnor ska kunna få livspusslet att gå ihop utan att behöva välja bort yrkesarbete eller barn.
Vi vägrar acceptera vårdnadsbidrag därför att det cementerar ojämställdheten på arbetsmarknaden. Ju längre paus man tar från yrkeslivet desto mer tappar man i både kompetens och lön. Långsiktigt förlorar man pension. Erfarenheterna från våra nordiska grannländer visar att 95 procent av dem som utnyttjar vårdnadsbidrag är kvinnor. Om man tog den borgerliga.
regeringens familje-.
politik till ’Antik-.
rundan’ skulle experterna säga: Den är väldigt.
gammal, men den är inte mycket värd.
Därför har både vi och folkpartiet kallat vårdnadsbidraget för en kvinnofälla.
Nu har dock folkpartiet bytt sin mångåriga kamp för jämställdhet mot makt. Det är sorgligt. Sveriges statsminister säger att kvinnor tjänar mindre därför att de äger mindre och jobbar mindre. Det är också sorgligt.
Kristdemokraterna lever i en drömvärld, där kärnfamiljen är allenarådande, där banden mellan barn och förälder alltid är biologiska, där föräldrarna alltid är av olika kön, där bonussyskon och varannanveckasbarn inte existerar och kvinnan egentligen vill vara hemma. Men så ser verkligheten inte ut! Jag tror att om man tog den borgerliga regeringens familjepolitik till ”Antikrundan” så skulle experterna säga: Den är väldigt gammal, men den är inte mycket värd.
Sverige behöver en modern familjepolitik som utgår från verkligheten och skapar möjlighet för alla män och kvinnor att arbeta och bilda familj på lika villkor.
länkar:.
Göran Hägglund (kd) och Maria Larsson (kd) utmanar Mona Sahlin (s) om familjepolitiken. De frågar sig vad i deras politik som är så farligt att det ger upphov till Mona Sahlins avsmak. Hon hävdar att kd lever i en drömvärld, där kärnfamiljen är allenarådande och kvinnan egentligen vill vara hemma.
