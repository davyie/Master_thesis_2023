Hur ska eleverna bli bättre på matte?.
Var femte elev som kom till KTH i höstas klarade inte grundskolans nivå när det gäller matematiken. Vad kan göras för att förbättra kunskaperna i matte? Hur ska raset kunna stoppas? Så tyckte SvD-läsarna!.
09:58 Carina Stensson:Hej och välkommen till dagens diskussion, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
09:59 Annelie:Det låter väldigt konstigt att dessa ens kunnat ta sig igenom gymnasiet utan godkända kunskaper i grundskolans matematik. Lärare från KTH borde kanske se över kraven och betygsättningen på grundskolan och gymnasiet? Jag är själv gammal KTH student och skulle inte ha tagit mig igenom utbildningen utan grundläggande matematikkunskaper.
09:59 Magnus:Det är ingen liten uppgift: Såväl kunskaper generellt och lärarna måste värderas högre. Betygssättning måste läggas utanför den undervisande skolan. Kampen mot vinster i skolan är ett villospår. Det handlar snarare om att man måste bli bättre på upphandling.
10:00 hanvet:Matematik är ju bara fantasi ! Hur blir man bättre i "fantasi " ?  Första steget är naturligtvis att Vetenskapen erkänner att det är geometri (språket) som är grunden till matematik  t.ex. från 1 till 3 är avstånd  kortare än från 1 till 8 !.
10:01 Bruno:Kanske genom att anställa verkliga lärare? I min skola i Norrköping, Kungsgårdsgymnasiet, har min klass varje år haft en annan lärare i matematik under två år. Tyvärr båda två "lärare" hade ingen utbildning för att vara lärare eller något slags lärarexamen.
10:03 Jakob:Det handlar om flera saker. Dels en attitydfråga där ansträngning måste betonas mer. Föräldrar har ett jätteansvar att inte projicera sin egen rädsla för matten på sina barn. Sen är detta en av konsekvenserna av det fria skolvalet där elever och föräldrar agerar kunder på en marknad med förväntan om höga betyg. Lärare är myndighetsutövning men som skolpengen ser ut är rädslan för att underkänna och förlora skolpeng för stor. Sist är det en ganska logisk utveckling när vi inte lockar de duktigaste till lärare då de inte får betalt för sitt arbete. You got what you pay for.
10:05 Torbjörn Lundell:Eftersom en del undersökningar tyder på att många som inte klarar matematiken på gymnasiet även har haft dålig utveckling mellan sjätte och åttonde klass kanske en orsak kan finnas där. Det är den period då förståelsen för bråkräkning bör inhämtas.  Kan man inte räkna med bråk går det inte att lära sig matematik.  Mina erfarenheter från meddelad extraundervisningvisar att då eleven lärt sig förstå bråkräkning   går matematiken på gymnasiet som en dans.
10:05 A.R.:De ska veta att deras abstrakta kunskap blir relevant i kommande arbete.
10:06 Alex:Viktigt att belysa att detta är ett problem sedan länge. 1998 åkte jag och några vänner för att plugga i Kalifornien. Vi hade alla hyfsade betyg från Svenska skolan. På universitetet i USA fick vi göra ett mattetest. Vi hamnade alla i sämsta gruppen och fick börja om från början med plus, minus och bråk.   Samtliga Asiater vi kände kom i högsta gruppen och fick börja med derivat osv.   Det här var alltså 1998. I USA pluggade jag sedan matte dag och natt. Det var sjukt tufft men vi klarade det allihopa. Det krävdes fruktansvärt mycket arbete och flera dagar i veckan satt vi till 2-3 på nätterna för att klara kurserna. Skillnaden mot Sverige var enorm där vi inte hade haft läxor och där vi satt och räknade tal på lektionerna. I USA var det katederundervisning och sedan hem och räkna i 7-8 timmar.  Där ligger skillnaden och det är nog tyvärr inte den sanningen vi vill höra. Kom ihåg att vi hade en debatt i Sverige senast för 6-7 månader sedan om vi skulle slopa läxorna.
10:09 Pontus Lindblom:Använd Khan Academy i matematikundervisningen!.
10:09 Johan:Det finns internationella experter med förslag på hur vi höjer nivån på svensk utbildning, exempelvis Alison Wolf i artikeln. Vi borde lyssna på dem istället för att låta skolan vara en experimentstuga för politiska ideologier.
10:10 Alexander:Kanske kan vara vettigt att ha mattelektioner på morgonen och lektionstillfällena jämt fördelade över veckans dagar.
10:11 Carina Stensson:I början av förra året debatterades vikten av matte på Brännpunkt. Professor Stellan Welin skrev då att "eleverna har genomskådat myten om matematikens betydelse" och menade att ett modernt liv inte kräver så mycket matte. Läs hans artikel här.
10:12 Staffan:Som civilingenjörsstudent på 70-talet, är det fullständigt obegripligt hur man kan tillgodogöra sig något i utbildningen utan gedigna kunskaper i matte. Lever man i en fantasivärld nu för tiden? Som det tycks se ut nu lurar alla sig själva.
10:14 Peter Uppsala Universitet:Matematik är kunskap som smittar över till mycket annat vi lär oss; Biologi, Fysik, Samhällskunskap och Språk. Det är en bas i kunskapslärandet som är viktigare än något annat ämne. Matematik behöver ta stor tid i skolan då den har en kunskapströskel som måste övervinnas för att den skall börja bli rolig. Dubbla matten i skolan och vinn på alla områden! Det är skrämmande hur enkelt utländska elever kommer hit och spöar svenska skolungdomar i matematik!.
10:14 Carina Stensson:Missa inte det svar på tal som Stellan Welin fick: Därför är matematikenså viktig – för alla.
10:16 Orvar:Jag har talat med folk med dubbla examina, och alla säger att civ.ing. utbildningen var mycket svårare än läkarutbildningen, handelshögskolan, jurist, etc - vad har hänt med dessa utbildningar då? Har de också tappat eftersom de är mycket lättare än civ.ing.?.
10:16 Anders A:Samtidigt som den svenska skolan havererat så finns det idag faktisk andra sätt att nå kunskap om matematiska grundbegrepp som khanacademy. En ambitiös elev har alla möjligheter att ta igen eventuella brister i undervisningen där.
10:17 Carina Stensson:Flera läsare tipsar om Khan Academy på nätet, här är länk till sidan.
10:17 Amerikanen:Jag är så trött på att höra gnälliga lärare. Läraryrket är inte "rocket science". det handlar om att ha ordning på 25-30 elever under 60 minuter och lära dem vad de ska.   Hur svårt kan det vara. Jag har tränat barn inom idrotten och jag vet att får man deras respekt så kan de gå hur långt som helst.   Så mitt råd till lärarna - sluta gnäll och gör ert jobb precis som vi andra gör varje dag.
10:18 Axel:Utöver det som redan skrivits skulle jag också vilja se mer fokus på att göra matte intressant. På gymnasiet fick vi bara sitta framför en gammal bok och läsa, många elever undrade varför vi ens höll på med sån här matte, dem fattade inte vad dem skulle bruka det till och därför sänktes motivationen för att plugga matte, inklusive för mig. Efter att ha gått ut gymnasiet och arbetat med att bygga på fritidshuset blev matte plötsligt jätteskoj när man faktiskt insåg vad man skulle använda det till!.
10:19 Monika Forssell:Bor i Frankrike och de har samma problem med skolan. Lyckligtvis slipper vi alla profitörer som ska tjäna pengar på den kommunala skatten!!.
10:19 Peter:Är inte största problemet att "Alla ska med"? Varför sänka kraven bara för att man ska få fler studenter behöriga? En del är duktigare än andra. Bara att acceptera.
10:20 Lotta Svärd:Jättefråga! Men till att börja med, håll (S) och Baylan samt (MP) och Fridolin borta från politiskt inflytande i skolan! Det är en grundsten.
10:21 Cedric:Jag kom till Sverige som utbytesstudent på KTH 1996. Redan då tyckte jag att mattenivån i Sverige (och på KTH) var bedrövlig jämfört med Frankrike. Det är hemskt om nivån sjunkit ytterligare! I längden är det en katastrof, matematik behövs i varenda teknisk vetenskap.
10:21 Emma:Jag är inte förvånad! Mina kinesiska studenter säger att vi lär oss matematik på fel sätt i Sverige - och att det är det som skapar problem. Även sonen upplevde en helt annan kvalitet på matematikundervisningen i USA jämfört med i Sverige. Dags att se över sättet att lära ut?.
10:21 Patrik Weibull:Jag tycker att man skall testa lärarnas matematikkunskaper - inte bara elevernas!.
10:22 Erik Johansson:En tredjedel av de eleverna som söker till KTH har i högstadiet och gymnasiet fått matteundervisning av "lärare" som inte har någon som helst matematik-utbildning. Endast hälften av de svenska mattelärarna är behöriga att undervisa i matte, fler finns inte att få tag på eftersom yrket är så oattraktivt. Sen undrar folk varför mattekunskaperna sjunker?.
10:24 Oskar:Hur man presterar i matematik beror mycket på gamla luckor som aldrig täppts till. Det straffar sig i längden att slarva. Inom humaniora så räcker det med att kunna läsa så kan du läsa ikapp. Detta är inte fallet med matte. Har du missat bråkräkning eller något annat grundläggande så måste du gå tillbaka. Det görs inte, utan man ångar på. Inför checkpoints i kombination med extraundervisning för de som missat saker.
10:25 Thomas:Se till att kraven på eleverna blir strikta.  Är man underkänd i ett eller kanske två ämnen får man gå om hela året för alla ämnen. Elever som misslyckats i ett ämne är säkert i behov av att lära sig övriga ämnen lite bättre. Nuförtiden slussas de vidare i systemet med dåliga förutsättningar.
10:26 Calle H:Börja lektionerna i tid utan försening, så tjänar vi in ett läsår!.
10:27 Läkarstudent:Inför det Tjeckiska systemet.  Vad är demokratiska rättigheter utan att ha förtjänat dom och förstått det med kunskap?  Erkänn problemen, delta i internationella tävlingar/mätningar för att få ett mått på hur långt efter skolan är jämfört med andra länder.  Inför elevutbyte/lärarutbyte 1-2 år med framgångsrika länder. Lär från vad som gjort dessa länder så framgångsrika.
10:28 Bo:Min mattelärare sade att man måste skaffa sig räknevana efter kursen, jobba på med matten för att hålla räknefärdigheten up to date.
10:29 Styx:Ett av svaren ges i artikeln om Teknisk fysik; det är för litet tävling och för litet prestige i svensk utbildning. Inför skolvisa tävlingar i alla läsämnen, och basera del av slutbetyget på tävlingsresultatet. Utdela också prestigefyllda priser till de bästa eleverna i alla ämnen och sammantaget. Då blir det också ett ökat kunskapstryck hos eleverna. Gör som i idrotten!.
10:29 Thomas:Helt rätt Oskar, matte bygger mycket på repetition och förankring. Särskilt i grundskolan. Matte är inte som att läsa en bok om Rödluvan...
10:30 Jonas:Ta bort miniräknare och datorer i skolan då kommer detta att lösa sig självt!! Lärarnas kompetens är det inget fel på!.
10:30 Alex:Lägg incitament för skolpengen i nationella proven istället för varje godkänd elev, då främjas faktiskt kunskap och inte låtsasbetyg.
10:31 Kalle:Det framgår med all önskvärd tydlighet av t.ex.Pisa-undersökningarna att Sveriges uppblåsta självbild sedan 70-talet varit en chimär. Vår förkärlek för "jämlikhet" och icke-auktoritet har gjrort att vi hamnat där vi hamnat. Det är till alla svenska flumpedagogers förtret så att de länder som lyckats med utbildningen är de som tillämpar traditionell katederundervisning med lärare som både är kompetenta och har auktoritet men framför allt har medlen och rätten att visa vem som bestämmer i klassrummen.
10:31 Marckus:Förbjud datorer och mobiltelefoner  i samband med all undervisning i matematik i grundskola och gymnasium. På denna nivå behövs bara papper och penna!.
10:32 Erik:Som lärare i lågstadium till gymnasium är det två områden som är avgörande för att förbätttra skolan och elevers kompetens. Utan inbördes ordning: - Lärarlönerna då till och med elever ser lärare och lärarjobb som ngt respektlöst pga låg lön. Tankar som går hos eleverna är: Mina föräldrar tjänar mycket mer än vad lärare gör och läraryrket är dåligt betalt, varför bli lärare när man kan nå framgång inom manga andra yrken. Läraren är inte en förebild utan har misslyckats i val av yrke. Tappad respekt. - Studier. Att verkligen studera hemma är det som skiljer Sverige mot de bästa länderna (sydkorea). Det är solklart då man arbetat i skolan att de som verkligen studerar lär sig mycket mer. G enom alla lärarår har det blivit tydligt att de som lär sig studieteknik, sätter upp mål och verklgen studerar klarar av skolan på ett fantastiskt sätt medan så manga idag till skillnad från förr inte pluggar hemma. Föräldrar tar inte det ansvar som ligger på dem utan ansvaret lags felaktigt på Lärarna. Rent och rått pluggande tillsammans med studieteknik och målsättning saknas. Jmf med Sydkorea ex. Att detta stammer blir speciellt tydligt inom matematik där det inte finns några genvägar till kunskapen - endast studieteknik och mycket, mycketövning/pluggande.  Mycket högre loner, högre kompetenskrav hos lärare (även om manga är fantastiskt duktiga och komptetenta)  och en tydlig prioritering för barnen där pluggandet hemma prioriteras!.
10:33 Patrik:Klart att det var lättare att attrahera duktig lärare när en gymnasielektor tjänade som en riksdagsledamot.
10:33 Olof:Det är trenden i samhället att unga människor tror man kan lära sig saker utan att avsätta TID till det. Och om det misslyckas så är det "lärarens fel", tror de på fullt allvar, och medierna hjälper dem att tro det.
10:34 John:Om det är jämlikheten som är problemet borde väl resultaten förbättras nu när jämlikheten minskar. Så sker inte. Korkad idé!.
10:34 Nils:Jag läser Ma3 på gymnasiet, att grafritande miniräknare inte skulle behövas är ett skämt. Dessutom kommer man alltid att ha tillgång till en miniräknare i framtiden, bättre att lära sig att hantera den än att avskaffa den.
10:35 Fd Lärarstudent:Många har likt amerikanen en otroligt skev bild av den svenska skolan. Du kan inte baserat på idrottsledarskap kalla svenska lärare gnälliga och dåliga. De flesta lärare samt studenter jag mött är otroligt motiverade och gillar sitt område. Men problemen ligger inte främst på senare år i skolan, de skapas tidigt. Varför har vi inte speciella ämnesmatematiklärare redan i ettan? Kom ut på lärarutbildningen och testa f-3 lärarstudenternas matematikkunskaper. Här ligger en hund begraven!!! Sen ordningsfrågan handlar inte heller om lathet i alla lägen. Kring denna otroligt viktiga fråga finns mycket att säga. Dåliga lokaler, dåligt med resurser, dåligt utformade klassrum, dåliga rektorer, inkompetenta politiker som har ett ansvarsområde de inte behärskar, en debatt som missar målet. Mitt sista ord är vet du vad didaktik är samt betyder har du förmodligen en rimlig kunskapsnivå kring ämnet för att kunna komma med "mirakellösningar".
10:36 Anna:De elever från KTH som inte klarar grunskolekrav i matte har inget på KTH att göra. Så enkelt är det. De kommer inte att klara de mattekurser som ingår i civingutbildningen.
10:36 Johan:Vad är eg grundproblemet? Har nöjena på fritiden tagit den tid som tidigare avsattes för att jobba med matten och andra ämnen? För man får kämpa lite med matte.
10:38 Anonym::Sätt inte en sådan stor press på eleverna, de är faktisk barn/ungdomar! De behöver tid för att leva livet, och inte bara sikta högt för höga betyg! Nuförtiden pluggar eleverna bara för höga betyg, och inte för att lära sig något!  Ge dem lite tid!.
10:39 Santos Riveira:Varför inte avskaffa onödiga ämnet religion och lägg till mer matematik samt systemutveckling (programmering) redan i grundskolan? Gör även som ryssarna, spela mer schack i skolan på lektionstid och träna logiskt tänkande.
10:39 Gösta Oscarsson:Jag såg ett detaljerat diagram över utvecklingen sedan 1992. Där framgick det att "raset" främst hade skett under perioden 92 - 04. Vi diskuterar alltså ett ras som skett för ca tio år sedan. Har en viss betydelse för "vem som har ansvaret".
10:40 Walter:Men Nils, det gjordes grader långt innan miniräknaren fanns. Det är ju där en del av problemet ligger. Man lär sig inte hantverket från grunden, inkl rita grafer. Det handlar om att förstå VARFÖR en graf ser ut som den gör.
10:40 Lasse:Du har helt fel Nils, när du tror att man måste ha en grafritande räknedosa för att lära sig matte. Du kan ju bara se tillbaka till den tiden då de inte fanns och du ska finna att kunskapen i matte var betydligt mer gedigen än idag.
10:41 KTH Elev:Jag vill säga något om det där "provet" som eleverna på KTH skriver i början av sin tid där. Det är ett diagnostiskt prov och har absolut ingen betydelse för sina betyg. Detta provet skrivs dessutom mitt under mottagningen så en stor del av eleverna anstränger sig inte i någon större utsträckning. Utöver detta så har många som skriver provet inte pluggat matte på ett bra tag och är ringrostiga. Slutligen vill jag säga att avhoppet på KTH är stort, på vissa program är det upp till 50% första året så det provet reflekterar inte mattenivån på KTH särskilt väl.
10:43 John:Varför ska elever och studenter se värdet av matematik när företagen inte gör det? Ingen får jobb på grund av kunskap längre. I stället är det släkt- och vänskapsband som räknas.
10:43 Patrik:Frågan är om vi ska gå tillbaka till matematik som hantverk. När jag gick i gymnasiet på 80-talet kändes det inte så viktigt att förstå matematik så länge som du kunde följa instruktionerna. Uppvaknandet när jag började på teknisk högskola blev abrupt.
10:43 Filip:Det KTH elev säger är helt sant. I övrigt är ju inte detta "grundskolematematik" heller, det är gymnasiematematik...
10:45 Lasse:Vänd på steken KTH Elev; är det snarare inte så att avhoppen beror på oförmågan att tillgodohöra sig undervisningen pga dåliga matematikkunskaper?.
10:45 Man, 60 år:Ärligt talat! Varför detta tjat om matematik? De allra flesta av oss (med undantag för den minoritet som utbildar sig till tekniska yrken) har ingen som helst nytta av andragradsekvationer, integraler och derivator under hela sitt yrkesverksamma liv. Språk däremot har man användning för så länge man lever. Jag läste matematik på universitetsnivå till nästan ingen nytta alls.
10:46 Johan:Jag håller nog med läraren Erik nedan. Jag har pluggat matte med två barn och de har godkänt eller bättre i matte i både grundskola och gymnasium. Alla har inte kunniga föräldrar men de flesta kan hjälpa till. Mamma och pappa ska också ta sitt ansvar och systematiskt hjälpa och stötta. Sen misstänker jag att skolan till stor del spårat ur när det gäller ordning och uppförande.
10:47 Privatlärare:Vill utöver Khan Academy också tipsa om appen Mathleaks (www.mathleaks.se) som vänder sig just till högstadie- och gymnasieelever och är ett mycket efterfrågat komplement till dagens läroböcker.
10:47 Filip:Sluta vara bitter John. Det stämmer inte alls. Att gå ut en väl ansedd utbildning med goda betyg ger dig stora möjligheter, även i dagens Sverige. Att säga att kontakter är det enda som betyder något är ett gammalt tankesätt som används för att slippa göra något åt sitt eget liv. "Det är ju ändå hopplöst..." verkar vara mentaliteten.
10:49 Sara:Skolan har historiskt sett varit en relativt sluten värld. Sedan en tid tillbaka har granskningar och insynen av skolan ökat från flera håll. Saker som tidigare kunnat sopats under mattan synliggörs nu. Jag tror att detta i slutänden leder till en mycket bättre skola nu och i framtiden! Mycket hellre en skola som vågar möta och lösa sina problem än en skola som gömmer problemen och låtsas att allt bara är bra.
10:49 Walter:Håller inte med Patrik. Gick själv på gymnasiet på 80-talet och vikten av matte belystes bra. MEN det var väldigt olika från lärare till lärare. När vi fick samma lärare i matte och fysik blev det kanon "gör matte-läxan ikväll, det har ni nytta av i fysiken i morgon".
10:50 Erik:Tack Johan! Det finns ingen djupare värdering i samhället - inget rätt och fel - vilket blir tydligast i skolan med ordning och reda. Därför oordning. Jag håller med dig!.
10:51 Staffan:Visst är matematik jobbigt att lära sig. Det räcker inte med att bara lyssna på föreläsningarna och tro att det räcker. Det krävs många timmars råplugg varje dag dessutom.
10:51 Carl:Du Man 60, om du valde att läsa matematik till universitetsnivå för att sedan lämna banan gör detta dig särdeles illa satt att uttala dig i ämnet.   Jag leder och utbildar tekniker som många akademiker skulle kalla hantverkare. Ett av de svåraste problemen med de ungdomar som kommer in i detta yrkesområde idag är just avsaknaden av mattekunskap. Med eller utan miniräknare.  De förstår inte ens de mest grundläggande färdiga uppställningar och saknar förmågan att identifiera rätt formel för att lösa problemen...och då har vi alla förenklingsverktyg som finns.  Matte behövs på ala nivåer om inte annat för att humanister skall bli fungerande beslutsfattare som kan räkna fram konsekvenser av sina beslut.
10:52 Johan S:Många har fantasier om att det finns någon enkel fix, "ta bort datorer", "ta bort miniräknare", "mindre klasser", etc. är vanliga förslag.  Jag är övertygad om att det som behövs är högre löner till lärare. Jag var intresserad av både läraryrket och programmering efter gymnasiet, men tyvärr är det ett väldigt dåligt yrkesval att bli lärare idag (låg lön, hårt slit, dålig status och mycket kritik) - många smarta människor väljer naturligtvis en annan bana. Stor respekt till er som ändå gått lärarbanan!.
10:54 Klas:@Jonas et al. kritiska till ny teknik i klassrummen. Det finns två olika sätt att se på hur ny teknik kan användas för i skolan. Ett perspektiv lyfter fram problemen, exempelvis att miniräknare gör ungdomar sämre på huvudräkning. Det andra tar var på teknikutvecklingen för att skräddarsy undervisningen efter varje individs nivå och på så vis maximera matte-kunskaperna hos alla elever i en klass. Mitt argument är motsatt ert, att vi istället för att titta bakåt och drömma oss tillbaka till "innan miniräknaren och datorerna" ska använda oss av ny teknik för att utveckla undervisningen. Att titta bakåt kommer inte ta oss framåt, då det är så mycket annat (inlärningssätt, lärarstatus, miljö etc.) som förändrats sedan dess; inte endast tekniken. Istället anser jag att vägen mot bättre skolresultat är att göra som de flesta andra områden och utveckla tekniken för att 1. skapa en attraktiv, rolig och interaktiv läromiljö för eleverna som erkänner att skolan måste anpassas efter hur de lär sig och kommunicerar med hjälp av ny teknik utanför skolan och 2. tar tillvara på ny teknik såsom big data analysis för att skräddarsy inlärningen för varje elev och förbättrar lärarnas möjlighet att se till varje elevs unika behov. Det vi behöver är mer investeringar och mer vilja att använda ny teknik i klassrummet! Annars riskerar vi framöver att Sverige halkar längre och längre efter andra länder i detta område.
10:55 Carina Stensson:Många postar intressanta och bra kommentarer i denna diskussion! Jag hinner med några till före kl 11, då debatten stängs.
10:57 Johan:Jag ser ungdomar som tillbringar nästan all sin tid hemma med dataspel. Bildning och kunskap inkl matte behöver tid. TID och flit! Och det behövs engagerade föräldrar. Det är skrattretande att 20 % av KTH eleverna inte klarar de enkla uppgifterna.
10:58 Jakob:Till SvD: Återkom gärna med en undersökning där man inte jämför äpplen och päron. Idag tar majoriteten av de som går ut gymnasiet ett eller flera års uppehåll innan de går vidare till högskolan. Så såg bilden inte ut för 20 år sedan. Att då göra undersökningar på ett diagnostiskt test som görs första dagen på högskolan, när de flesta som idag börjar högskolan inte räknat ett mattetal på flera år, och jämföra resultaten med studenter för 20 år sedan som kom med färska kunskaper från gymnasiet, är inte rimligt. För att göra en riktig undersökning bör ni antingen göa jämförelser på endast de elever som kommer direkt från gymnasiet idag, eller göra undersökningar på elevers kunskap några år in på utbildningen.
10:58 Ugewis:In med de relativa betygen igen. Målrelaterade betyg är ett flummigt otyg - iofs mindre illa i matte än andra ämnen, men ändå inte användbart för att ranka elever, vilket betyg faktiskt är till för.
10:59 Walter:@Klas. Jag är PRO teknik, men i tex matte krävs en grundförståelse som redan de gamla grekerna nötte in. Ja, det är gammalt men ett grundkrav. Tex tas förstå vilket räknesätt som bör användas, att förstå rimligheten i de svar som kommer fram på pappret, räknaren eller paddan mm.
11:00 Josefine:Mina barn går i skola i ett annat Europeiskt land. Kraven här är generellt är mycket högre än i Sverige och vad gäller matte gör mina barn uppgifter som svenska barn gör först när de är fyra år äldre. Här är lärarlönerna inte särskilt höga, resurserna är sämre än i Sverige och klasserna väsentligt större. Trots det är resultaten konstant höga och de senaste 15 åren ligger landet konstant i topp 10 i PISA undersökningarna. Receptet är enkelt: Höga krav och hårt arbete. Skolan tas på största allvar av elever och föräldrar. Det poängteras ständigt att övning ger färdighet. Man kan inte lära sig allt på skoltid, utan vissa saker måste tränas och nötas in genom läxor. Allt ansvar kan inte ligge på skolan: eleverna själva måste jobba hårt.  Elever som halkar efter får gå om ett skolår. Det gynnar ingen, vare sig samhället eller den enskilde, att låta elever gå igenom skolan utan att kunna något.
11:02 Fredrik:ang miniräknare. Dessa är rent negativa i grundskolan. Dessutom redan föråldrat. Idag görs detta med helt andra program ändå. Känslan för matte missas med dessa. Jag är civ. ing. grafräknare använder jag inte! bortkastad tid.
11:02 eleven:@jonas  Ta bort miniräknare? Ska vi räkna ut uppgifterna på en abakus eller?  Datorn använder man inte under undervisningen i matten. Problemet ligger i att när man tycker matten är jobbig så förlorar man motivation för att lägga mer tid på den, då åker mobilen upp och man sitter med den istället. Det beslutet som kommer påverka skolan bra är att förbjuda mobilen på lektionen, ett väldigt drastiskt och auktoritärt åtgärd men nödvändig. Men man får inte glömma bort varför mobilen åker upp och det är pågrund av den låga studiemotivationen under matten i skolan idag.
11:03 Carina Stensson:Jag tackar för dagens diskussion! För att vara med i senaste nyhetsdebatten, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
