”Åkesson silar mygg och sväljer kameler”.
I dag tvingades SD:s ekonomisk-politiske talesman Erik Almqvist lämna sitt uppdrag efter att ha kallat en kvinna för "hora" och en invandrare för "blatte" i filmmaterial.
Men man får se upp: den som tror att SD har anammat en demokratisk människosyn och förändrats från invandrarkritiskt till invandringskritiskt parti begår ett stort misstag.
Som bekant lanserade SD en städningen inom partiet med ett brev från partiledaren Jimmie Åkesson. ”I vårt parti finns inget utrymme för extremister, rasister, rättshaverister eller andra med ett personligt behov av politiska eller privata utsvävningar.".
Denna mening låter hur bra helst men jag kan på rak visa att Jimmie Åkesson inte lever upp till sina ord.
Partisekreteraren Björn Söder är en av Sverigedemokrat som simmat längst i intoleransens hav och alltid överlevt. Han har hyllat bensinmackar som diskriminerar romer och anklagat  Eurovisionschlagervinnaren Loreen för att inte vara riktigt svensk. Men den som hittills definierat Söder är hans förra partikamrat och  kommunfullmäktigeledamoten i Kungsbacka, Mattias From. I samband med Åkessons brev skrev From följande: ”Partisekreteraren Björn Söder har i sin blogg jämfört homosexualitet med tidelag.  Utesluts han? – Knappast!” Trots sin främlingsfientliga och homofobiska uttalanden har han Åkessons förtroende!.
En som kan utmana Söder i intolerans är utan tvekan riksdagsledamoten Kent Ekeroth, som filmade Almqvists rasistiska och kvinnohatande ord och beteende, Han kan närmast liknas vid den främlingsfientlige holländske politikern Geert Wilders. Trots att ha profilerat sig som islamofob har han blivit allt starkare i SD. Under Sverigedemokraternas landsdagar 2009 fick krävde han att islam måste bekämpas och att Koranen "hetsar till våld mot ickemuslimer" . Knappt ett år efter de elaka kommentarerna om Islam belönades han med en riksdagsplats.
Riksdagsledamoten Stellan Bojerud (SD) har inte heller höga tankar om icke-svenskar.  I  Svenskarnas partis egen sajt Realisten kunde inte lagstiftaren Bojerud låta bli att skriva: "Exponerade för alkohol blir de (thailändare, min anm.) snabbt berusade och ofta våldsbenägna".
Det sista exemplet är riksdagsmannen som i en motion  (2012/13:A6) föreslår  att förutom känsliga personuppgifter om etnisk ursprung, facktillhörighet och hälsa skall IFAU (Institutet för Arbetsmarknads- och utbildningspolitisk utveckling) även få registrera uppgifter om ”ras, politiska åsikter, religiös eller filosofisk övertygelse och sexualliv”.
Har Sven-Olof Sällström och de ovannämnda fått några reprimander? Knappast! Åkesson låter flera med nedsättande människosyn fortsätta med sina karriärer och grova retorik.
Slutsats? Jimmie Åkesson silar mygg och sväljer kameler!.
Kurdo Baksi.
FAKTA.
