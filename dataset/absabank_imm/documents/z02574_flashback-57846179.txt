Ett uppehållstillstånd kostar 100 000 kr.
Syftet med denna tråd är att förklara hur försäljningen av ett uppehållstillstånd (UT) går till. Ibland läser jag här att folk förundras över hur u-landsmänniskor har råd att hosta upp stora summor för att kunna komma till Sverige. Jag vill här visa hur det går till.
Mina prisuppgifter är förmodligen inaktuella men huvudsaken är att beskriva tillvägagångssättet.
UT genom familjeåterförening (sambo/giftermål): 100 000 kr.
UT genom arbetsvisum: 50 000 kr.
Hur gör man då för att köpa ett uppehållstillstånd? Det är oftast tre eller fler personer inblandade i leken. Person A har redan permanent uppehållstillstånd (PUT) i Sverige och vill hjälpa sin släkting/vän att komma hit - Person B.  A frågar runt i bekantskapskretsen om någon kan "bli sambo"/gifta sig med B, alternativt har egen firma och kan fixa ett arbetstillstånd. Person C, som också har PUT, nappar på erbjudandet att tjäna in 100 000 kr på att "vara sambo" åt B. Har B som bor i ett u-land verkligen 100 000 kr att hosta upp för att kunna få UT i Sverige? Svaret är nej, absolut inte! Det är A som redan bor i Sverige som står för första avbetalningen till C, normalt 30 000 kr. Vidare har B verkligen råd att köpa en dyr flygbiljett till Sverige på kanske 10 000 kr? Svaret är nej, inte det heller och A står också för flygbiljetten.
B och C måste nu ha en samstämmig historia om hur de har träffats (de har de kanske aldrig gjort) och hur deras relation har varit sedan de träffades första gången - var har de bott någonstans och om de inte har bott tillsammans hur har de kommunicerat med varandra. Lyckas de med att ha en samstämmig historia så beviljar Migrationsverket ansökan om familjeåterförening och B kommer hit.
B är nu skyldig A kostnaden för flygbiljetten och den första avbetalningen på 30 000 kr samt resterande 70 000 kr till C. Avbetalningarna till C kan vara t.ex. 10 000 kr var tredje månad, nåt sånt. Lyckas inte B hosta upp pengarna till  C så kan denne hota med att kontakta Migrationsverket och säga att relationen är slut och B blir därmed illegal. Lyckas B med avbetalningarna enligt plan så kan denne efter två är ansöka om att ändra sitt UT till PUT. Den sista avbetalningen kommer i samband med beslut om PUT. Det ända som krävs under de här två åren är att B och C är skrivna på samma adress. Har C ingen egen bostad - inga problem - det går att "hyra" en adress av en kompis för 500 kr per månad.
B har nu möjlighet att "skilja sig" från C och i sin tur sälja ett UT till någon från hemlandet - kedjan fortsätter och fortsätter.
Gällande arbetstillstånd så får man efter två år om allt sköts rätt förlänga sitt UT två år till och efter dessa två år - fyra år efter ankomsten till Sverige - så kan man ansöka om PUT. Arbetstillstånd är därmed ett mer tidskrävande sätt att få sitt PUT samt att för det mesta är det bara en skenanställning - efter ankomst till Sverige finns ingen arbetsplats på firman som tagit hit B utan denne får klara sig vind för våg. I det senare fallet är arbetstillståndet bara ett sätt att ta sig in i Sverige och väl här kan man hitta något annat sätt att få PUT, man kanske hittar någon att "bli sambo" med mot betalning. P.g.a. detta är det mycket billigare att köpa ett arbetstillstånd som är ett mycket mer osäkert sätt att få PUT.
