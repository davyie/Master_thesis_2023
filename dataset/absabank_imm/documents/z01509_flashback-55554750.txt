Nedmonterad välfärd, klyftor, segregation : grogrund för revolution?
Vi ser att samhället blir allt mer splittrat i form av en ny etnokulturell underklass, en rejäl segregation mellan svenskar och invandrare, mellan fattiga och rika, en nedmonterad välfärd, bristande skola osv. De som tjänar mest på denna sanslösa invandring som Alliansen bedrev, och som de rödgröna övertog, är de rika. I korthet skapas en ny underklass som man kan utnyttja. Jag målar upp en bild som nog många kan känna igen, en bild som blir väldigt tydlig i förorter och mer utsatta städer. Med en solidarisk politik behöver inte invandring innebära tvångsinförd nyliberalism, men nu närmar vi oss en sådan situation.
Med den här bakgrunden så dyker frågan upp om denna krutdurk kan innebära en grogrund för revolution, om nu socialister lyckas övertyga folket att det är banker, privilegierade svenskar osv. som tjänar på det nya samhället, medan alla andra får det sämre. Klyftor ökar, fattigdomen sprids och det är endast ett fåtal som vinner på den här utarmningen av folkhemmet. Tänk om välfärden kunde säkras? Om bostäder kunde byggas? Om alla svenskar kunde få samma möjligheter? Utsattheten och utanförskapet bör onekligen skapa ett hat mot den nuvarande staten och de som skor sig på hierarkin.
Vi känner alla till Reinfeldts agenda: att utplåna välfärden och skattetrycket genom okontrollerad invandring. Han inpräntade ett narrativ av öppna hjärtan som omöjliggjorde andra vägar att gå.
Nu är vi där vi är, och det barkar onekligen åt mer oroliga tider, tider där revolution kan vara en reell möjlighet. Kan nyliberalismens lakejer, och idealismens idioter, ha skjutit sig själva i foten? Det är inte bara andra generationens invandrare, utslagna svenskar på landsbygden och i förorterna, utan även de svenskar som slitit för välfärden hela sina liv, som i arbetslivets slutskede märker att pensionen inte kommer räcka, att sjukhusplatserna är indragna, att äldreboendet är värdelöst osv. som blir drabbade. Till och med den opolitiska medelklassen kommer att få lida av den nedmonterade välfärden. Det blir i slutändan en stor grupp av människor som kommer märka av konsekvenserna av den väg som Reinfeldt valde. Kanske vänder man sig åter till socialism, och möjligen en tanke om ett nytt folkhemsbygge?.
Vad tror ni?.
