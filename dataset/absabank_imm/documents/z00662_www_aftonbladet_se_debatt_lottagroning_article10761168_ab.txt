Det traditionella bråket har startat.
Det traditionella bråket i alla valrörelser, mellan direktörer inom näringslivet och den socialdemokratiska regeringen har nu utbrutit. Det började med Ericssons vd Carl-Henric Svanberg som hävdade att det skulle vara uppfriskande med en ny regering. Göran Persson svarade något luddigt om ägandeförhållanden inom näringslivet, vilket fick Jacob Wallenberg att hävda att statsministern hotar näringslivet. Nu rullar det på. Vill de ha en fight ska de få det, sa den annars mycket osynlige arbetslivsministern Hans Karlsson.
Håhåjaja, visst blir man lite trött? Jag är mest förvånad över att det är storindustrins magnater som går till angrepp. Allt Ericsson, Volvo, Investor och Saab andas om blir ju genomfört. Alla viktiga samtal om närningslivets förutsättningar, framtid tas alltid med dessa representanter. Vad gnäller de för?.
Är det några som har rätt att vara förbannade däremot så är det småföretagarna. De ses alltid över axeln och får på sin höjd en klapp på huvudet med orden skapa nu mera jobb.
Vad tycker ni? Mejla oss på [email protected] .se.
Lotta Gröning.
