Är det bra om religion tillåts i skolan?.
Utbildningsminister Jan Björklund vill ha en lagändring som gör att religiösa inslag i skolan blir tillåtna igen, till exempel vid skolavslutningar (se nyhetsartikel). Det betyder att det blir fritt fram med psalmer. Är det ett bra initiativ? Vad tycker du? Läs hela diskussionen!.
10:00 Carina Stensson:Välkommen till dagens diskussion, om religiösa inslag i skolan, tex vid skolavslutningar. Nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
10:00 Lasse:Att utöva religion ska  vara ett frivilligt beslut. Religiösa inslag i skolan är inte förenligt med religionsfrihet. Ett mycket dåligt förslag av Björklund – igen!.
10:01 Anna:Det är helt OK att rektor bestämmer hur skolavslutningar skall firas.  Många skolor har ju t.ex Luciafirande i kyrkor, ingen kan skadas av det. Det finns mycket musik som har religiöst ursprung och det blir bara löjligt att  utesluta det.   Är själv inte medlem i någon kyrka men genom tiden har besökt många olika konserter,  mässor, dop och vigslar  som hålls hålls där. Det handlar om kultur, historia, seder och tolerans.
10:02 Thomas E,Malmö:Det är trevligt om vi börjar återgå till ett gammalt "normalläge" i skolan, där man från centralt håll fokuserar på kunskap och inte på hur lucia eller julavslutningen görs på de enskilda skolorna. De ska bestämma själva. Våra barn går gärna på en kyrklig avslutning, det är en del av vårt kulturarv.
10:03 Germund Andersson:Om religiöst motiverad huvudbonad och bönestunder tillåts i skolorna, ska det naturligtvis vara fullständig frihet för alla andra religiösa manifestationer.
10:04 Eriksson:Ett mycket bra förslag. Vi behöver mer kristen undervisning.
Skräddarsydda kurser i ämnen som intresserar och engagerar både kropp och själ.
10:04 Göken:Religion i skolan har väl alltid funnits genom religionskunskap tidigare kristendom. Har man olik religion går det väl att lösa genom överenskommelser från gång till gång.
10:04 Styx:Ja, naturligtvis. Det kristna budskapet förmedlar den etik som vi byggt Sverige kring i tusen år. Att kristendomen försvunnit från skolan är en av många skäl till de försämrade skolresultaten.
10:05 Carina Stensson:Såhär skriver Skolverket: "Den svenska skolan är icke-konfessionell. Det slås fast i skollagen som riksdagen har beslutat om." Läs Skolverkets vägledningför att underlätta för skolor att följa lagen.
10:06 Jon Ragnemyr:Det är absolut ett bra förslag. Religion behöver avdramatiseras för att minska fördomarna i samhället.
10:06 Humanist i Jönköping:I vilka andra frågor ska vi använda traditionsargument? Sjukvård, arbetsmarknadsfrågor, miljöfrågor?.
10:06 FD:Visst är det fin stämning i kyrkan, men jag tycker inte att prästen ska komma och hålla tal om Jesus, etc..  Kyrkan passar på att marknadsföra sitt under skolavslutning. Tycker inte det är okay. Kyrkorna däremot tillhör allmänhet och borde kunna hyras för skolavslutning. Utan någon präst inblandad.
10:07 Jarl:Vad händer om någon skola vill hålla en avslutning i en moske eller synagoga? Det är väl i sådana fall också ok? Eller är det bara kyrkor som ska vara tillåtna?.
10:09 Peter:Inga problem! Tvärtom är det trevligt med att vårt kulturarv får finnas i skolan. Känner man inte sin historia känner man sig inte själv....
10:09 Karl-Erik Tysk:Det är bra! Det löser många dilerman för både skola och kyrka. Rektorer behöver inte vara ängsliga för att de bryter mot lagen om de har avslutningar i kyrkan. Kyrkliga medarbetare kan frimodigt stå för sitt och måste inte utplåna sig själva för att kunna ge skolan plats i kyrkan. Jag tror det är så som majoriteten i vårt land vill ha det. Religion måste accepteras som en naturlig del av kulturen. Det är inte värre med den än med all den reklam som öses över oss och som i högsta grad påverkar oss negativt.
10:14 Carina Stensson:"Skolavslutningar måste kunna firas i kyrkan utan att föregås av uppslitande diskussioner." Det skrev civilminister Stefan Attefall (KD) i juni 2012, läs artikeln här.
10:14 Johan:Varför ska staten uppmuntra religiösa inslag i barnens skolgång? Religionen tillhör privatlivet i en sekulariserad stat.  Bevara en icke-konfessionell skola!.
10:14 joakim:Nej ingen religös inriktning i skolorna. Gärna kunskap om religionerna och deras historia men vi är ett sekulariserat samhälle och skall på denna kloka grund stå kvar.
10:15 Marie:Själv lärare, mamma, inte religös. En trevlig julavslutning med sång o musik är glädjande för både våra ungdomar och oss personal/vuxna. I nuläget samlas vi bara i varsitt klassrum o pratar några ord, lite fika o God jul. Tror vi skulle må bra av ett AVSLUT. Knyta ihop årets säck! Ett problem bara – säger man att något är 'frivilligt' stannar alla! hemma... Människans svaga punkt God jul!.
10:16 Göran:Sunt att religion inte präglar skola eller att det ges utrymme för villfarelser: Ett steg tillbaka i utvecklingen.
10:16 Fredrik:Lasse så länge det inte är frågan om att det ska hållas en gudstjänst vid avslutningen utan bara sjunga sånger som t.ex. Den blomstertid nu kommer så har det mer med kultur än religion att göra. Även om jag själv inte tror ett du på det religiösa tramset så har jag inget emot att avslutningarna hålls där.
10:18 TB:Är detta ett sätt att närma sig SD, Alliansen har ju varit emot kyrkor och tom. avslutningar i kyrkan även på terminsavslutningen vid jul. Genomskinligt så det förslår Jan Björklund!.
10:18 Johan:Alla andra dagar ska vi motverka uppdelningen mellan "VI" och "DOM". Men så på avslutningen, när alla ska samlas för att ta farväl, ska vi plötsligt uppmuntra att VI skiljs från DOM. VI som är kristna och DOM andra (ateister, muslimer, och resten). Hur smart är det?.
10:18 Lars:Bra förslag, det svenska kulturarvet har uttunnats alldeles för mycket redan.
10:19 Patrik:@Jari: Det handlar om det svenska kulturarvet, det vill säga traditioner vi haft i årtionden. Även om Sverige är ett tolerant land så kan man inte inlemma alla seder och bruk som finns i världen.
10:19 Helge:Skolan bör vara en frizon, inga religiösa symboler eller ritualer bör få förekomma. Se på Turkiet, där religiösa symboler inklusive slöja förbjudna i skolan. Skolan är till för lärande, inte bekännelse. i skolan är vi alla lika värda.
10:20 eva:Självklart ska ett samhälle som vilar på kristen grund tillåta psalmer. Ge barn traditioner som inte bara är ekonomiska - materiella. Känner ännu pirr i kroppen när jag hör psalmen Hosianna bl.a. och minns stämningsfulla julavslutningarna  i kyrkani.
10:22 Johnny:Jag tycker att skolan ska vara så fri som möjligt från religiösa och politiska inslag. Detta förslag leder utvecklingen bakåt.
10:22 Varför:Varför måste man kunna det? Vad är det med kyrkan som gör att den måste vara med? Sånt kan man sköta på fritiden.
10:22 Annelie:Väldigt bra förslag! Tycker att skolan skall präglas av gemensamma traditioner.
10:22 Ola:Extremt populistiskt utspel och en eftergift till KD. Pinsamt att vi 2013 har en minister som går ut och förespråkar att barn skall behöva utsättas för ensidig propaganda från ett utpekat trossamfund.
10:22 Robban:Vi rektorer är inte ängsliga. Vi vet vad som gäller. I media dyker det upp en och annan osäker rektor men överlag vet alla hur de skall och vill avsluta terminen. Vi gör olika beroende på vart vi bor men vi alla utgår ifrån rådande lagstiftning, förordning och läroplan. Idagsläget anser jag behöver vi inget extra stöd - speciellt inte med ett år kvar till valet...
10:24 lars. larsson:Absolut rätt  att tillåta religion i skolan ! Främjar alla i samhället!!!!.
10:24 Staffan:Självklart! Vi måste få vara stolta över vårt kulturav och våra traditioner!.
10:24 Johnny:Vad hindrar de kristna föräldrarna att ta med sina barn till kyrkan för att få uppleva psalmer och bön? Varför måste skolan som ska vara icke-konfessionell blandas in. En skolavslutning är en skolavslutning och inget bönetillfälle.
10:25 Gunnar:Det måste vara tillåtet med aktiviteter som har koppling till religion, om inte annat som en del av religionsundervisning, och varför inte avslutning? Men ingen ska tvingas till aktivt utövande, som bekännelse, bön, eller att behöva äta rituellt slaktat kött. Och ingen skolflicka ska tvingas bära huvudduk om man gör ett studiebesök i mosken (vilket i sig bör vara tillåtet).
10:29 Viktor:Vi måste skilja på utbildning och tro. Det är hemskt att barn indoktrineras öht, skolan måste få vara en frizon från alla befriade föräldrar.
10:29 Johan:Kyrka och stat är skilda numera. Lär ut religion i skolan, men konfessionella inslag hör inte hemma i skolan. Vad är nästa steg, helt religiösa friskolor utan krav på naturvetenskapliga ämnen, införande av obligatorisk skolbön? Öppna inte Pandoras box. Håll utbildning rent från det som inte har med utbildning att göra!.
10:29 Agneta Arnell:Äntligen! Detta har jag väntat på länge!.
10:30 Gustav:Jag är själv inte troende, men jag tror att många idag har många fördomar om  olika religioner. Kyrkan och kristendomen borde avdramatiseras, lika så även islam och moskéer. Nu vågar nog fler ha avslutning i kyrkan utan att vara rädda för att bryta mot något. När skolavslutningar försvinner från kyrkan ersätts de aldrig med något fullgott alternativ. Skolor har sällan lokaler som kan fylla lika många elever. Alternativen blir en liten vanlig sista dag i klassrummet utan något mer än "Hejdå" eller möjligen försök att efterapa kyrkoavslutningar fast i svettiga idrottshallar, detta blir inte lika bra.  Om det finns sekulära motsvarande lokaler bör dessa användas, men det finns mycket sällan. Att ta bort kyrkan är ofta att ta bort avslutningen helt - för alla elever.
10:30 SB:Förstår inte varför skolan skulle behöva vara "kliniskt" ren från religion? Resten av samhället är ju inte det... och man skall väl förberedas för verkligheten i skolan.
10:31 Paul:Lite intressant att läsa de som är emot detta förslag, vad jag förstår det hela så är det inget tvång som kommer att finnas med detta utan det är upp till skolorna att bestämma, vad är problematiken,.
10:32 Carina Stensson:Här finns exempel på beslut hos Skolinspektionen när det gäller skolavslutningar.
10:32 Bodil Herdenfeldt:Jag upplever att i detta sekulariserade land är vi livrädda att behålla vissa traditioner. Man vill ha skolan som en frizon utan religiösa inslag. Det är inte farligt att skapa lite kulturell stämning som hör julen till. Jag har flera vänner av anna religiös bakgrund och ingen begriper varför vi svenskar är så rädda för vår bakgrund. Trots föraktet för kristenhet och kyrklig tradition så firas julen som aldrig förr. Ni som så föraktar det religiösa inslagen som en psalmsång eller kyrkobesök., sluta då att fira kristendomens största helg och lev upp till era åsikter fullt ut.Det är lite hyckleri tycker jag.
10:33 Ola:Sen när vilar vårt samhälle på en kristen grund? Vi är ett sekulariserat samhälle med humanism och FN's mänskliga rättigheter som värdegrund.
10:33 Erik:Skolministern tycks hamna fel i varje fråga nuförtiden. Förra veckan gjorde han uttalanden om "stängda dörrar" för sen ankomst (detta trots att den pedagogiska forskningen talat om "inkluderande" skola i snart två decennier. Idag kommer så ett inlägg om skolavslutningar; ett uttalande i kölvattnet av Pisa-rapporten som visade att våra barn har OECD:s sämsta resultat. Har skolministern beröringsskräck för de viktiga skolfrågorna som förändrar elevernas dåliga skolresultat?.
10:37 Niclas:Det är bra att vårat kulturarv bevaras! Ser detta som en bra kompromiss - så länge det är frivilligt. Att sjunga julsånger vid julavslutningen, luciasånger vid lucia (och tillåta pepparkaksgubbar och tomtar) samt sjunga "den blomstertid" vid sommar-avslutningen - det är en kulturtradition som vi bör värna, på ett eller annat sätt. Vi måste främja kulturarvet UTAN att låta religionen ta över.
10:37 Ann Helena Rudberg:Jo det tycker jag fast jag inte har varit medlem i svenska kyrkan de senaste årtiondena. Tillhör vår kultur.
10:38 Maria:Dagens skola skall vara neutral! Dels för att världens utveckling nuförtiden bygger på kunskap och fakta, dels för att den nya folkvandringen blandar kulturer. Även traditioner förändras. Det är helt naturligt. Religionsundervisningen är därmot mycket viktig för att öka förståelse och respekt för varandra. En neutral statlig skola ger samma kunskap till alla oberoende av nationalitet eller religion. Denna åsikt betyder inte att jag förespråkar fri invandring!.
10:40 Hank:Populistiskt förslag, javisst! Men jag sväljer det, inte troende men bevarar gärna den traditionen. Ett tal av en bra präst gör ingen skada - oavsett religion. Nu råkar vi till största delen vara kristna.
10:40 Marianne:Självklart! Vi har våra traditioner och de ska vi naturligtvis värna. Är övertygad om att även personer från andra kulturer och religion utan men kan ta del av psalmer och andra inslag baserad på den kristna läran.
10:41 Lib:@Paul: Problemet är att skolan är en del av det allmänna, och att det allmänna i en demokrati måste vara sekulärt. Om det allmänna favoriserar eller sanktionerar en viss religion råder inte religionsfrihet. Det är inte det allmännas uppgift att förvalta religiösa traditioner, det är de enskilda religionernas uppgift, bortanför det allmännas domäner.
10:41 Svante:Vilken pesudodebatt. Skolverket skrev ju tydligt i sina riktlinjer att det är helt OK med traditionella psalmer typ "Den blomstertid nu kommer" och att det var upp till rektorerna att dra gränsen. Har för övrigt aldrig varit med om att en skola har julavslutning i kyrkan (varken själv, mina syskon eller bran): Hur vanligt är det egentligen? Enligt skolverket är det i vartfall helt OK, så länge det inte inkluderar bön, trosbekännelse eller liknande - dvs precis vad Björklund säger.
10:44 Johan:@Bodil Herdenfeldt: Julen har inte alltid varit en kristen högtid, utan är i de flesta fall en adaption av förkristna högtider så som Julblot är förlaga till den kristna julen i Sverige. Traditioner förändras över tid, så att julen ska kunna firas utan religiösa inslag bör vara givet.
10:44 Paul:Vi pratar om en avslutning av skolan ingen indoktrinering av elever.
10:45 Anna L:Den som inte vill deltaga i traditionell skolavslutning, kan avstå! Varför skall vi förlora våra traditioner ?.
10:45 Fredrik Lindholm:Så svenska kulturarvet är att personer som inte tror sjunger sånger de inte förstår i en lokal de knappt besöker?.
10:45 Jan Lundqist:En kommentar till alla som anser detta vara ett slagkraftigt initiativ från utbildningsdepartementet för att "rädda" kulturarvet: Varför ägnar inte Björklunds departement samma kraft åt PISA? Svar: För att det kräver kompetens och insikter om skolans vardag. Elevernas skolresultat rasar i undersökning efter undersökning och under tiden fokuserar Björklund på festligheterna i samband med skolavslutningen. Man tar sig för pannan!.
10:48 Caroline:Att det tillhör vår kultur och kulturarv, so? Menar folk att vi faktiskt skulle bli helt vilsna individer utan någon ro i själen om inte "värnade" om vårt kulturarv? Och vad exakt innebär kulturarv? Kultur är något som ständigt är i förändring, medan traditioner är något fast. Skall vi värna om vårt svenska kulturarv, skall vi också då värna om att vi en gång (inte för så länge sedan) hade rasbiologiska universitetet där tvångssterelisering var ett måste för att värna om den svenska kulturen, eller att vi agade våra barn i skolan för att värna om det svenska samhället? Please, se skolan och vårt samhälle som det faktiskt ser ut!.
10:49 Gunilla:Lite kulturhistoria och tradition är inte fel! Tvärtom! Ett utmärkt förslag!.
10:50 jan erik:Religion är per definition motsatsen till kunskap. "guds vägar äro outgrundliga". Skolans uppgift är kunskapsförmedlande. Religonen har hämmat vår utväcklig och förduklat vår glädje i tusen år. Smutsa inte ner våra skolbarn med dessa mörka riter. Sverige är och skall förbli sekulärt!.
10:52 Carina Stensson:Intresset för den här frågan är stort, det är tydligt i den här läsardiskussionen! Vi hinner ta några inlägg till före klockan 11, då debatten avslutas.
10:52 Janne:Ett fantastiskt initativ som är ett stort steg tillbaka mot en tid då  Jesus spelade en större roll i vårt samhälle. Dagens ungdomar har ingen tro, inget hopp, utan kyrkan är vi ett vilset folk på irrvägar. Att stärka Jesus roll i kyrkan är ett stort mål, och detta en bra början!.
10:53 Christian:Jag upplever detta som ett sätt att blidka folk som irriteras över att det rätt så ofta "gullas" med islam och dess representanter i Sverige. Att börja gulla med kristendomen är inte rätt väg att gå utan sluta istället gulla med ALLA religioner. Religiös kan man vara på sin fritid men arbetsplatser ska vara sekulära. Detta är lika illa som hijabbärande poliser enligt mig.
10:53 Anonym:Nej, som icketroende så har jag alltid känt mig illa till mods när jag av någon anledning tvinangades delta i någon form av religiös handling.
10:54 Ulf:Björklunds förslag innebär ett gynnande av kristen religion och diskriminering av andra religioner, t ex islam. Den enda hållbara inställningen är att skolan ska vara sekulär och behandla alla religioner lika, dvs inga präster och psalmer vid skolavslutningar.
10:54 Kristoffer:Caroline.. Man försöker väl bevara det som är gott och meningsfullt och inte det som har skadat?     Att kalla tvångssterilisering för kultur anser jag vara lite skrattretande..
10:54 ewa:Vi är bland världens mest sekulariserade länder. Att andlighet och religion är en privatsak är väldigt udda.  I ett öppet samhälle känns det som en självklarhet att andlighet och olika religioner kan få synas på ett balanserat sätt.  Ser fram emot en klass elelr skolavslutning där människor med "olika" tro får framföra sin sång/bön och syn på kärlek. För det är ju ganska lika när man skrapat på skalet - eller hur?.
10:59 Thomas:Tråkigt att ta ett steg tillbaks, man kan inte förvänta sig att alla elever har samma religion, då är det bättre att vara neutral i skolan och lämna religösa inslag till föräldrarna!.
10:59 Stefan:I många skolor ute i landet firar man skolavslutning i kyrkan av tradition. Inklusive bön, psalmer och välsignelse. Trots den nya lagen har man fortsatt som om inget hade hänt. Vi kan inte ha en lag som inte efterlevs, och vi kan inte sätta en polis i varje kyrka. Låt därför skolorna göra som det alltid har gjort. Skolorna ser dessutom mycket annorlunda ut beroende på vilken del av landet vi pratar om. Skolor med en stor grupp muslimer bör inte ha avslutningen i kyrkan, men många skolor har inga religiösa minoriteter alls.
11:01 Anki:Svar till Ola: FN har funnits i 68 år, vårt land som kristet i ca 1000 år....
11:01 Bo:Sverige är ett kristet land, varför inte visa det även i bibehållna traditioner.
11:01 Anders:Det offentliga och kyrkan har skilts åt. Det borde inte vara så svårt att hålla fast vid den principen. Eller?.
11:01 Carina Stensson:Jag tackar för dagens diskussion och alla som har postat inlägg! Frågan delar vår läsekrets, helt klart, och vi får säkert anledning att återkomma. För senaste debatten, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
