BBC reportage "From Syria to Sweden" 1/9 2015.
Tittade just på följande BBC reportage:.
Vi får följa en grupp syriska ungdomar och framförallt en ung kvinnas väg till Sverige och Göteborg.
Jag har full förståelse att folk flyr Syrien men intrycket jag får av reportaget är lite mixat. Här är alltså en person som:.
- uppenbarligen har det relativt bra ställt även om det såklart inte förtar det faktum att hon drabbats av kriget.
- betalat ca 30000 sek för sin resa.
- reser i märkeskläder och märkesglasögon.
- sover i lägenheter, åker buss, "taxi" och tåg på ett sätt som mest påminner om en genomsnittlig tågluffare.
- glider förbi köer och andra flyktingar som väntar på transport och hjälp.
- kommer inglidande på en polisstation i Göteborg som om hon skulle checka in på ett hotell.
- genomgående undviker att registrera sig i de länder hon först anländer till för att undvika att fastna i något av de NIO länder hon reser igenom innan hon anländer till Sverige.
Ingen nyhet iofs men uppenbarligen fungerar inte EU:s flyktingmottagande om det är så här lätt att med lite pengar kunna glida igenom hela EU för att "välja" det land där man vill söka asyl. Hur säkerställer vi i Sverige att de vi tar emot verkligen är de som bäst behöver hjälpen? Om vi nu tar emot en så pass stor andel som vi faktiskt gör - hur säkerställer vi att vi hjälper de som verkligen behöver vår hjälp?.
Slutligen - den här mediabilden skiljer sig lite från den vi ser med kantrande båtar, överfulla läger och folk som kämpar för sina liv. Varför finns inte den här bilden också beskriven i svensk media? Villken signal skickar den till oss svenskar och till omvärlden? Jag säger inte att det gör det som händer på medelhavet eller i lägren mindre hemskt men det förefaller som att det finns alternativ förutsatt att man har pengar.
Disclaimer: jag har inget emot flyktingar eller att Sverige tar emot flyktingar. Jag anser dock att det bör göras med förstånd.
