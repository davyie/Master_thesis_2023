Tänker du rösta i EU-valet? Varför?.
Det är nu 100 dagar kvar till EU-valet den 25 maj i år. Engagemanget för detta valet är betydligt lägre än det till riksdagen, trots att besluten på EU-nivå ofta kan påverka oss mer än på nationell nivå.
10:00 Carina Stensson:Hej och välkommen till dagens diskussion! Nu startar vi.
Det här är en argumenterande text med syfte att påverka. Åsikterna som uttrycks är skribentens egna.
10:00 Maja:Ja röstar på ett EU kritiskt parti som vill att Sverige lämnar EU. Vi kan ha ett EES avtal istället som Norge och Schweiz, det kostar bara 3,5 miljarder. Nu betalar vi 45 miljarder (och får igen 8 i olika bidrag)Rösta rätt!.
10:01 KalleMedKepsen:Om vi inte röstar har vi ingen rätt att klaga på resultatet.
10:01 Bo:Nej, Varför, i mina ögon har EU gått från att vara en union av likvärdiga stater till att vara en union mellan låntagare och långivare. EU skapar kaos med fri rörlighet av folk, fri rörlighet med varor borde räcka.
10:05 Bjorn57:Självklart ska man alltid rösta i alla val. I EU-valet kommer jag att följa debatten noga och lägga min röst på ett parti som vågar vara kritiskt mot mycket inom nuvarande EU-politiken. Jag föredrar att EU reformeras och erbjuder mer utrymme för ländernas egna beslut än att behöva lämna EU om centralstatsidéerna får alltför stort fäste bland EU-vännerna.
10:05 Bastian:Hur kan man inte rösta? Det är självklart att jag rösta, och till och med för en EU-vänligt parti. Vi kan tar chansen att göra det här projektet bättre. Den är inte bra just nu, men att ge upp är ingen lösning; då var de sista årtionde helt meningslösa, varför alltså inte bidra till en bättre, mer demokratiska Europa?.
10:07 kalle:Jag röstar på det parti som ser till att vi lämnar EU. Vilket det nu är.
10:08 Anna:Tveksamt. Media har inte förmedlat vad de olika partier vill göra i EU. EU är en odemokratisk organisation som är något annat nu än  den marknadsfördes för.  Den heliga fria rörligheten missuppfattas nu och tolkas helt fel. Det finns inget EU kritisk parti förutom SD som jag inte vill rösta på.
10:09 Christopher:"Varför"? Konstig fråga. Miljarder människor förvägras rätten att påverka sitt samhälle och många kämpar och dör för den rätten.  Ja, jag röstar. Jag röstar efter allmän ideologisk övertygelse och inte pga någon specifik fråga men anser också att det som väljare är min plikt att sätta mig in i vad det är jag röstar på.   Jag brukar läsa igenom samtliga partiers partiprigram inför varje val och notera vad jag INTE håller med om. En hel del jobb, men lärorikt. Rekommenderas!.
10:11 ju:Trots att jag är mycket kritisk till det odemokratiska och korrupta EU ska jag rösta eftersom ondskefulla krafter åter visar sitt fula tryne.
10:12 Mattias:Vi måste sätta P för massövervakningen. Då finns bara ett alternativ - Piratpartiet. De andra partierna är märkligt nog inte ens inyresserade.
10:12 Marianne Nord:Absolut. Jag röstar för fri rörlighet i Europa för tuffa miljö/klimat-åtgärder och för att i EU kan vi ha en motvikt mot USA och NSA. Jag röstar på centerpartiet.
10:13 Thomas Björk:Självklart röstar jag för fri rörlighet för både människor och varor. Ni som tycker annorlunda stäng dörren till er garderob. :-).
10:13 Sverige för Europa:förvirringen bland kommentarerna speglar hur uselt svenska medier synliggjort EU med en beklämmande isolationistisk hållning stick i stäv med passets tydliga besked att svensk medborgare numera i första hand är EU-medborgare.
10:14 Eva:Jag avskyr EU av hela mitt hjärta, för mig är denna tvångströja bara en annan stavning av Sovjetunionen. Jag platsar inte hos Sverigedemokraterna, och inte hos Vänsterpartiet. Vad ska jag rösta på ???.
10:14 Robert:Många som vill rösta på ett parti som vill gå ur. Jag vill också gå ur, men initiativet till det tas inte av EU-parlamentariker. Det är alltså inte en bra anledning att rösta på det parti jag tror att de menar. Rösta istället i Riksdagen på ett parti som vill ur EU och i EU-valet på ett parti som vill förbättra det. För mig blir det nog Piratpartiet igen.
10:15 Anna:Media borde koncentrera sig på EU valet nu och lämna inrikespolitisk tjafs  för en stund. Man har en känsla av att kandidaterna till EU vill bara ha ett välbetalt jobb utan vi får så mycket insyn i hur de röstar i EU. Eu är för dyr historia för Sverige.
10:17 Excellent1:NEJ. Denna kringresande cirkus som pendlar mellan Bryssel och Strasbourg med entourage av allt från byråkrater till prostituerade förtjänar inte att tas på allvar.  Dessutom är jag förhindrad att fritt välja vilken parlamentariker jag vill rösta på, utan hänvisas till ett urval av svenska politiker.
10:17 Carina Stensson:SvD:s politiska kommentator Göran Eriksson skriver idag att EU-valet främst är en angelägenhet för högavlönade och välutbildade. Läs analysen här.
10:18 Sara:Överallt i världen är det områden som söker självständighet, både diplomatiska medel och våld förekommer. Detta gäller även i Europa, vi har Skottland, Baskien, Katalonien... Men inte någonstans hör jag om två områden där folket kämpar för en sammanslagning. All världens folk verkar ha uppfattningen att småskalighet och självstyre är bäst! Europas Förenta Stater är ett projekt styrt av eliten, och som går emot folkviljan. Så rösta på något parti som tycker att det räcker nu!.
10:20 Johan:Såklart jag kommer rösta. På de som står upp för mot Korruption & GMO.
10:20 Olof:Eliten lurades att Euron var ett måste. Aldrig att jag lyssnar igen. Tänker rösta SD för omförhandling av EU avtal. Mer självbestämmande.
10:20 Phi:Centerpartiet är det borgerliga partiet som är mest kritiska till EU, FP är mest positiva. Bra att veta.
10:23 Bjorn:En röst i EU-valet, är en röst på korruption och slöseri med pengar. Det går inte rösta bort politiker.
10:24 Skeptisk:Jag tycker att EU anstränger sig för hårt för att skapa egna demokratiska institutioner där det enda motivet är att lägga grunden för en europeisk federation. På vilket sätt är det egentligen demokratiskt att hela Sveriges befolkning får utse 20 ledamöter av 766? Varenda svensk kan vara emot en lag som sedan blir stiftad i Bryssel och påverkar oss lika mycket som alla andra i EU. EU borde sluta försöka vara något det aldrig kan vara och istället gå tillbaka till att vara en strikt mellanstatlig organisation. Då parlamentet inte kan avskaffa sig självt ser jag inget skäl till att ge institutionen legitimitet genom mitt röstande.
10:24 Anna:Centerpartiet? De är ju ultraliberaler som vill ha obegränsad invandring och avskaffa välfärden.
10:24 Einar:Ja, och det blir FI om de inte börjar dummerjönsa sig igen. Piratpartiet har blivit paradparti så det är inte intressant längre. EU-parlamentet har mycket marginell makt och valet är inte så viktigt så då kan man testa partier som man annars inte skulle oprövat stödja. FI känns som att de skulle kunna lyfta upp en del sociala frågor.
10:27 Thomas:Är själv engagerad i socialdemokraterna som lokalpolitiker och tillhör den EU-kritiska falangen. Tyvärr så driver varken partiet eller deras ledamöter någon särskild kritisk hållning, vi är en stor minoritet i partiet som borde också få nån fler företrädare än Anna Hedh. Jag kommer rösta på Vänsterpartiet eller Piratpartiet. Det sista för integritetsfrågor (som mitt parti också är ointresserad av).
10:27 Eva Håller med Anna:EU är verkligen en enorm koloss, utan förankring hos de breda massorna. Ett elitprojekt med främsta syfte att trygga sysselsättning för eliten.
10:29 Carl:En justering av den fria rörligheten behövs uppenbarligen ! Idag missbrukas den så grovt att det ursprungliga syftet tappas bort. De som lyfter fram detta får min röst!.
10:29 Zorro:Klart man röstar. Men varför kan man inte få rösta på partier även från andra länder?.
10:30 Lasse:Eftersom alla lagar och förordningar i EU måste komma från Kommisionen, och Kommisionen inte är folkvald, på vilket sätt skiljer sig "EU-demokratin" mot den gamla "Sovjetiskademokratin" där alla beslut måste komma fråm en ovald politbyrå?.
10:33 Bengt:Jag kommer att rösta ja. EU måste bort men att inte rösta alls är att ge EU-kramarna walkover. Den enda möjligheten på kort sikt är att rösta på ett EU-kritiskt parti.
10:33 Carina Stensson:Missa inte att själv vara med och tippa valutgången på SvD.se, här kan du fylla i hur du tror att det går.
10:34 Cyrill John:En vålnad  går i Europa, nationalismens, främlingsfientlighetens och rasismens vålnad. Att inte rösta i EU-valet innebär indirekt hjälp åt välorganiserade nynazistiska och högerextreistiska  partier  i deras strävan att öka sitt inflytande i europaparlamentet. Det får inte ske!.
10:34 Sredna:Varför jag ska rösta? För att det är min rättighet. Röstar du inte, så låter du oss andra bestämma.
10:34 Katta:Ja, självklar! Har bara ännu inte bestämt mig på vem. Parti vet jag men inte person.
10:36 Niclas:Jag tycker att frågor om invandring och bistånd ligger högst på agendan. Inte för att det är ett problem med människor från andra kulturer utan för kostnaderna som det för med sig. Europa behöver få en bättre balans, en sådan person som Malmström behöver stoppas. Jag tänker rösta på SD.
10:37 Thomas Karlsson:Nej! Jag har inte sett någon valdebatt alls så jag har inte en aning om vilken politik de olika partigrupperingar, som de svenska partierna tillhör/lyder, i EU-parlamentet har! En röst på svenska sossar innebär att de tyska socialdemokraternas politik styr "S-gruppen" i parlamentet, och jag har inte en aning om vad de tyska socialdemokraterna vill med EU!.
10:38 Julian:Jag kommer att rösta på Centerpartiet och Kent Johansson. Han är en klok och ödmjuk politiker med båda fötterna på jorden. Centerpartiet med honom står för att EU ska pyssla med rätt saker och inte blanda sig i det som länderna själva kan bestämma om. EU ska hjälpa till med saker som kräver gränsöverskridande samarbete som t.ex miljöfrågor och handel.
10:39 Dashoro:Jag skall rösta JA till EU - men letar efter ett parti som dels vill "streamlina" EU till nödvändiga internationella frågor, dels minskar jordbruksstödet, ser till att Strasbourg tas bort från EU möten och INTE ger absolut rörelsefrihet, dvs man skall kunna åka till ett jobb i ett annat land och det jobbet skall betala enligt det landets kollektivavtal - inga undantag annat än för expatriates. Och inga " ekonomiska flyktingar"- håller med Cameron.
10:40 Paul:Jag röstar inte i EUparlamentsvalet. Hela tanken på Europas förenta Stater känns gammal och förlegad. Åtminstonne i Sverige, men kanske även i fler länder, finns ingen majoritet för den här utvecklingen att succesivt och i små steg, vart och ett nästan omärkligt, flytta mer makt längre bort från befolkningarna i resp land. Makt delningen är otydlig. Och jag som anser mig hyfsat påläst har svårt att veta vad EU har beslutat, vad Riksdagen själv lagt fram eller vad som är en mer eller mindre exekutiv formell omröstning för att anpassa svensk lagstiftning till gällande EU dierktiv. Det börjar bli dax att ta ställning till var makten skall "utgå" ifrån. Om vi nu hyser en sån tilltro till att EU värnar EUmedborgarnas intessen så kanske vi ska ta steget fullt ut och föra över resten av ländernas nationella beslut till EU och lägga ned de nationella parlamenten. Här pratar vi besparingar. Stora besparingar. Jag anser dock att vi tvärtom ska ta tillbaka ansvaret för beslut som rör Sverige tillbaka till Riksdagen och utkräva fullt ansvar för besluten av personer som vi vet vilka det är och tom kan nå för att framföra våra åsikter till. Mer demokrati, inte mindre tack!.
10:42 Tysken:Jag kommer att rösta! Miljöfrågan är viktigast för mig.
10:42 Paul:Till Cyrill Det är ingen vålnad du ser. Det är den klassiska rädslan av grundad i ökad utsatthet, marginalisering och kanske just EU har en del ansvar för detta genom att befolkningarna nu tävlar inbördes om att montera ned trygghetssystem, tvinga länder att montera ned dess offentliga sektor och annat för att behålla jobben..
10:43 Sverige för Europa:klart att just välutbildade och högavlönade gillar EU mer än andra, de är nämligen bättre informerade också på andra sätt än genom fördomsfulla svenska medier. Under kalla kriget blev följden en total isolering från Europa som en följd av neutralitetspolitik  skadorna från epoken är   just precis motståndet till dagens EU.
10:43 Isac:Sveriges EU-avgift och återflöde 2013 Avgift: 37,3 miljarder kronor Återflöde: 11,6 miljarder kronor från EU Nettoflöde: -25,6 miljarder kronor. Helt klart en förlust för Sverige..
10:44 Emil:Alla som har en åsikt om att fri rörlighet inom EU är ett problem, till er vill jag säga att då kan ni stanna hemma i era trångsynta stugor. Jag vill inte tvinga er att åka någonstans men jag vill inte bli tvingad av er att stanna kvar i Sverige bara för att ni är xenofober! Fri rörlighet gäller även för oss! om jag vill fly Sverige om så för att aldrig återkomma eller för en solsemester så vill jag ha den möjligheten.
10:46 Gunnar:Lasse: Skillnaden är att EU har övervakningsmöjligheter som KGB (och DDR) bara kunde drömma om! Och att den som tycker "fel" blir av med jobbet i stället för att hamna i fängelse.
10:46 Carina Stensson:I den Sifo som SvD presenterar idag så har Socialdemokraterna ett riktigt bra läge. Även SD ligger bra till. Se nyhetsartikeln.
10:47 Paul:Emil Jag vet inte hur gammal du är och du minns tiden innan -94. Men det gick faktiskt att resa utomland på språkresor, tågluff, Charter och hela resten av världen innan -94. På sant!.
10:49 Jan T:Niall Ferguson.. – Europas problem är mer svårlösta. Först har vi något dysfunktionellt i form av EU, sedan har vi något ännu mer dysfunktionellt i form av valutaunionen. Det är en katastrof i sig. Man kan inte vara lite gravid. Antingen är man en federal stat, eller så är man inte det. Bara det att ha en valutaunion utan en federal skattepolitik är omöjligt. Och det här sade vi på 1990-talet när genierna i Bryssel tyckte det var en lysande idé att ha en gemensam valuta. Det var klokt av Sverige att inte hoppa på tåget. Lyckosamt, för er ekonomiska situation skulle vara betydligt värre om ni hade gått med. Men det är en röra som amerikanarna inte har.
10:49 J Berlidh:Till Emil: Att "fly Sverige" har du väl alltid kunnat? Menar du att du inte kan åka till läder utanför EU? Det är den oreglerade rörligheten man kritiserar, det okontrollerade flödet, det har inget med din rörelsefrihet att göra.
10:49 Sredna:Till Dashoro: Du kan inte rösta ja till EU i parlamentsvalet. Det gjorde vi i folkomröstningen 1994.
10:51 Fubinette:Finns egentligen 3 saker med EU just nu som är viktigt.  1) Ryssland försöker splittra EU. 2) EU splittrar sig självt. 3) USA bryr sig inte om EU.
10:52 Anna:Som ett litet land kan Sverige inte påverka så mycket och hela EU konstruktionen är odemokratisk. Varför lägga sin röst på detta? Att inte rösta är också en form av protest mot för mycket makt inom EU, korruption och slöseriet.
10:53 Pontus:Jag tänker inte rösta pga den enkla anledningen att EU har misslyckats att vara det EU ska vara. De går in och petar i sakfrågor i länder som de borde hålla sig ifrån, som inte angår resten av Europa. Reformera och se till att EU enbart löser större frågor som angår alla länder.
10:53 Gunnar:Det EU vi har i dag är inte det EU jag röstade ja till en gång i tiden, utan det EU som politikerna då samstämmigt försäkrade att vi inte skulle få. Men vem kan jag rösta på idag när alla partier tycker likadant, mer eller mindre?.
10:54 Carina Stensson:Snart är dagens diskussion över, men vi hinner några inlägg till före kl 11.
10:56 ju:Det är viktigt att rösta i EU-valet (även om man är kritisk) med tanke på att EU-lagarna står över Sveriges. Rösta på en vettig person som inte för oss tillbaka till 30-40-talet och som kan sätta stopp för abortmotståndarna!.
10:56 Fritiof:Om jag ändå kunde rösta...är 17 år gammal. Hade röstat på miljöpartiet om jag kunnat, jag har varit väldigt politiskt insatt under lång tid och tycker det är en skam att inte rösträttsåldern sänkts än, det är odemokratiskt!.
10:57 Bengt:Många EU-kramare kör med skrämselargument: Vi behöver EU för att kunna åka utomlands, om vi inte är med i EU är vi helt isolerade från omvärlden m.m. Detta är givetvis trams och ytterst ohederligt. EU är en odemokratisk koloss och behövs inte. Det går utmärkt att verka i världen utan EU.
10:57 Therese:Det viktiga med den fri rörligheten handlar också om att få bo och verka där man vill. Inte bara agera turist från en charterbus.
10:58 Birgit:Vilka partier har en representant som arbetar för att bekämpa fattigdomen i Europa ????.
10:59 Daniel:Jag tänker bojkotta EU-valet. Detta då EU i sig är ett odemokratiskt projekt som slår fast en nyliberal marknadspolitik som dess icke förhandlingsbara grund. Dessutom har Sverige bara någon enstaka procent i EU-parlamentet, samtidigt som de avgörande besluten fattas i andra instanser. EU-valet är därför bara en bluff och ett försök att ge det odemokratiska EU en demokratisk fasad.
11:01 Thomas J:Jag kommer definitivt att rösta. Även om Sverige är ett litet land så är makten inom EU stor.
11:01 Carina Stensson:Tack alla som postat inlägg! Vill du ha koll på aktuell debatt? Följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
