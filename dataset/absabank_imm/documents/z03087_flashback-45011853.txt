Fri invandring från Eritrea. Migrationsverket: Vi kallar det för 'Little Africa' här.
"Antalet eritreanska flyktingar som kommer till Sverige ökar just nu. Av cirka 2 200 personer hittills i år har en fjärdedel kommit bara under augusti månad. Om ökningen håller i sig kommer Eritrea i år att bli näst största flyktingland i Sverige, efter inbördeskrigets Syrien.
Över 500 personer från Eritrea har kommit bara under augusti månad.
: Oh ja, det gör det. Vi kallar det för "Little Africa" här, just nu, säger Gunnel Svedberg som är teamledare för Migrationsverkets ankomstboenden i Märsta och Gävle.
Hon säger att ökningen av eritreanska flyktingar märks tydligt.
Hittills i år har 2 200 eritreanska flyktingar kommit till Sverige. Det är nästan lika många som under hela förra året. Om ökningen håller i sig kommer Eritrea i år att bli näst största flyktingland i Sverige.
: Både Göteborg och Malmö har haft väldigt många också. Vi har fått avlasta i Stockholm och i Gävle, för att hjälpa till och registrera, för att de inte har hunnit med det helt enkelt. Det kan ju komma 50 eller 60 personer på ett dygn i Malmö, säger Gunnel Svedberg.
Eritrea beskrivs ofta som en av världens värsta diktaturer. Enligt FN finns det mellan 5 000 och 10 000 politiska fångar i landet och inget val har hållits sedan Eritrea blev självständigt från Etiopien för 20 år sedan. Men inga förändringar i Eritrea förklarar varför det just nu kommer så många flyktingar till Sverige.
I maj beslutade Migrationsverket att ingen längre ska skickas tillbaka till Eritrea från Sverige och flera bedömare som Ekot talat med tror att det är en viktig förklaring till att så många kommer hit just nu.".
