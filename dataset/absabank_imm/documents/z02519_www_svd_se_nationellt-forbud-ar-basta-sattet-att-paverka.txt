Nationellt förbud är bästa sättet att påverka.
Bisfenolen måste bort helt och hållet. Och vi kan börja med livsmedelsförpackningarnaJens Holm.
Det här är en argumenterande text med syfte att påverka. Åsikterna som uttrycks är skribentens egna.
Lena Ek påstår att Sverige måste gå via EU för att förbjuda bisfenol A i alla livsmedelsförpackningar. Visst måste vi bedriva en politik som stämmer överens med våra internationella åtaganden, även de inom EU. Men Lena Ek döljer medvetet sin brist på handlingskraft bakom EU. Det bästa sättet att påverka EU är att enskilda länder går före och inför nationella förbud mot det som de anser vara skadligt för miljö och folkhälsan.
Lena Ek agerade föredömligt utifrån den principen när hon genomförde förbudet mot bisfenol A i barnmatsförpackningar. Men barnen äter ju mat från alla förpackningar. Därför är det så viktigt med ett heltäckande förbud. Varför inte agera även denna gång?.
Det uppdrag till kemikaliemyndigheten som Lena Ek hänvisar till finns enligt mig inte. Uppdraget handlar om att titta på förekomsten av bisfenol A i rör och kvitton. Viktigt det också. Men något separat uppdrag för livsmedelsförpackningar finns inte. Redan för ett år sedan föreslog Livsmedelsverket och Kemikalieinspektionen att industrin skulle fasa ut bisfenolen ur alla livsmedelsförpackningar. Detta förslag har Lena Ek och regeringen valt att inte sätta kraft bakom. Det är den stora bristen på handlingskraft.
Men i sak tror jag att Lena Ek och jag är rätt överens. Bisfenolen måste bort helt och hållet. Och vi kan börja med livsmedelsförpackningarna. Jag föreslår att Lena Ek lägger fram ett förslag på bisfenolförbud till riksdagen. Jag kan garantera ett brett stöd för detta. Skulle EU-kommissionen eller WTO ha mage att försöka riva upp det folkligt förankrade beslutet är vi många som kommer backa upp miljöministern i den striden.
JENS HOLM (V).
Skräddarsydda kurser i ämnen som intresserar och engagerar både kropp och själ.
miljöpolitisk talesperson.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
