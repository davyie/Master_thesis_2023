Migrationsverket diskriminerar, gör skillnad på arabsyrier och andra syrier.
Är inte så mycket för att diskutera migration, men detta kom att uppröra mig. De som kom från Syrien i ett tidigare skede fick alla uppehållstillstånd. Det är ytterst ovanligt att detta återkallas. Det krävs i princip allvarligt brott eller allvarlig lögn.
Jag har inte hört om fall där arabsyrier har blivit ifrågasatta om de inte haft väldigt okompletta uppgifter om sitt ursprung. Men flera icke-arabsyrier händer det. Syrien har många minoriteter, bl a syrianer och armenier. Dessa är lika mycket syriska folk som de arabsyriska folken. De har levt många generationer i Syrien men är inte araber.
Det verkar inte som det spelar någon roll om de kan uppvisa bevis på födsel i Syrien, id-handlingar från Syrien, arbetshistoria, bevis på investeringar... inget verkar kunna bevisa dessa människors syriska ursprung. Bara för att man inte har ett arabiskklingande namn, inte är muslim och har ett språk förutom arabiskan så ska man utredas och kanske tas ifrån uppehållstillståndet.
Är det inte just dessa människor Sverige ska skydda som mest? De som faktiskt levt redan med de problem i Syrien det innebar att vara en minoritet och utsatt grupp? Nehej. De ska vi kasta ut! I slutänden även fast det inte är menat så, så blir det att muslimer accepteras som syrier medan andra religioner inte gör det.
Jag har nu hört flera fall där detta har hänt, att man tagit bort uppehållstillståndet och de fall där det ska utredas. Dessa människor har fullgoda handlingar från Syrien. Ofta mycket, mycket mer än de som kommer från Somalia som ofta inte har något alls (inte för att det är deras fel, de har inte levt ett liv där identitetshandlingar är A och O).
Jag blir faktiskt inte klok på hur Migrationsverket ser på denna gruppen. Det borde väl vara allmänt känt att Syrien var ett blandat land som inte bara hade araber med arabiska namn? Dålig kunskap eller trakasserier mot minoritetsgrupper? Jag undrar.
