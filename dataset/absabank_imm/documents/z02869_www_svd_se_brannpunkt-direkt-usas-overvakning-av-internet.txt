Brännpunkt Direkt:
USA:s övervakning av internet.
Amerikanska underrättelsetjänsten NSA har i det topphemliga programmet Prism samlat in uppgifter om privatpersoner från datanätverk världen över. Känner du oro över att "storebror ser dig" på nätet - eller tycker du att riskerna överdrivs? Behövs skärpta lagar mot storebrorssamhället? Dagens ämne på Brännpunkt Direkt var nätsäkerhet.
12:54 Lena Karvik:Hej och välkomna till dagens chatt. I dag pratar vi nätsäkerhet och övervakning med anledning av avslöjandet om amerikanska NSA som övervakat privatpersoners datatrafik världen över. Posta dina synpunkter i formuläret ovan till höger!.
Det här är en argumenterande text med syfte att påverka. Åsikterna som uttrycks är skribentens egna.
12:54 Fafhrd2:Är inte direkt förvånad att Goggle, Gmail, Hotmail samarbetar med USA. Tanken har slagit mig flera gånger. Däremot så har jag börjat byta e-mail bolag som inte är skrivna i USA. Även att jag inte har känslig info så är det en ren principsak att USA inte ska ha med saken att göra. Konstigt, de försöker ha världsherrarvälde sedan undrar de varför vissa inte gillar amerikaner...
12:54 Göran Uhlén:Att vara övervakad kan också innebära att det enkelriktat iofs går att få igenom ett budskap. Skriv till NSA eller FRA direkt. Det läses ju av någon. En medmänniska t.ex En gräddfil till makten.
12:55 Bo:Är du orolig för att bli bevakad på nätet, svaret är nej, har inga skumma saker för mig.
12:55 Katarina:Jag skulle vara orolig om mina inloggningsuppgifter till banker  är tillgängliga för andra. I övrigt har jag ingen anledning att känna oro då jag inte besöker sidor med kontroversiellt innehåll tex barnporr, sexchatt eller kontaktsidor. Jag besöker Sverigedemokraternas web för att jag sympatiserar med deras invandringspolitik - men det är inget som oroar mig.
12:55 Roland:Helt otroligt att folk kan vara så rädda för detta när vi i Sverige via personnummer är så övervakade redan. Konstigt att folk inte tycker det är läskigare att man bara kan kryssa deklarationen för alla ens inkomster är redan kartlagda in i minsta detalj.
Skräddarsydda kurser i ämnen som intresserar och engagerar både kropp och själ.
12:56 Lena Karvik:Täpp igen hålen och stärk dataskyddet i EU, kräver moderaten Karl Sigfrid på dagens Brännpunkt. Håller ni med?.
12:57 Peter:Jag är inte å orolig för egen del, utan mer orolig för demokratin. Svensk demokrati är svag redan innan. Med NSAs tillgång till våra makthavares fulla korrespondens så kan det ge horribla möjligheter att påverka "våra" politiska beslut.
12:57 Gollum:Problemet är att underrättelsetjänsterna använder denna information till utpressning av medborgare, journalister och politiker, en makt ovan staten.
13:01 Lena Karvik:Vad tycker ni: är detta bara ett problem för dem som inte har rent mjöl i påsen, som signaturen Bo skrev. Kan vi andra vara lugna?.
13:02 Temkin:Vari ligger skillnaden mellan att Microsoft, Google, Facebook i stort sätt vet det mesta om våra liv eller om en demokratisk stats underrättelsetjänst gör det?.
13:02 johan:Vad är den nu för märkvärdigt med det här?  Sverige gör ju precis samma sak med FRA.  Hur man försvarar sig?  Surfa anonymt om du absolut måste använa nätet, använd inte kreditkort och betala kontant. Utgå från att det du inte tror behöver gömmas idag, kommer att göras olagligt imorgon.
13:03 Sandra:De som tillhör "rent-mjöl-i-påsen-folket" tänker mycket kortsiktigt. Problemet är att vilket mjöl som anses som rent kan ändras en hel del med de politiska konjunkturerna. Vilka häxprocesser skulle vi sett idag om all mänsklig kommunikation hade, som idag, datalagrats på 70-talet?.
13:03 Patrik:Frågan handlar ju inte om du har något att dölja eller ej utan hur länder kan påverka politiska beslut med informationen de samlar in. Hur de kan utpressa med information som valuta osv.
13:05 Fredrik:Att det nu står klart att tusentals eller t.o.m. hundratusentals tjänstemän hos en främmande stat i praktiken har fri tillgång till all information på alla konton hos alla stora e-tjänsteleverantörer i USA är fullkommligt absurt. Skall vi skicka dem kopior på nycklarna till våra hem och företag också? Steget är inte långt. Situationen öppnar upp för allt tänkbart missbruk av USA eller av enskilda tjänstemän i behov av pengar eller information. Och alla företag och myndiheter som har information på gmail, Google drive etc. är i praktiken skyddslösa mot stöld/läckage av företags/myndighetsintern information då den är så lätt tillgänglig för så många. Konsekvenserna av den framkomna situationen är enorma, och kommer helt klart att skada både USA och de medverkande e-tjänsteleverantörerna. Alla som inte vill dela sin information bör nu flytta/radera den från USA-baserade leverantörer. Jag har personligen redan påbörjat det arbetet. Ett tips till Google, Microsoft etc. är att överväga att flytta den legala hemvisten för sina huvudkontor utanför USA, och på så sätt förhopningsvis slippa bli tvingade att hålla spionageutrustning kopplade till deras system.
13:05 Sebastian:Problemet är att dom som övervakar inte har rent mjöl i påsen.
13:06 Lena Karvik:Tänk på att skriva kort (många vill vara med i den här debatten) och använd @ om ni vill vända er till en tidigare debattör. Tack på förhand!.
13:06 Fafhrd2:I detta fallet handlar det inte om man har rent mjöl i påsen eller inte. Anser det är en principsak att ett utländskt land inte har någon rättighet att övervaka vad man gör i Europa oavsett om man har rent mjöl i påsen eller ej.
13:06 o.K:Om en man kontrollerar sin fru  hela tiden.var man är, vad man tycker vem man pratar med och om vad. I det fallet säger vi lämna han. Nu kontrolleras vi av staten.  Då ska ni fråga vad folk tycker.... det e helt sjukt!  Det innebär enbart självcensur. Hur hanterar ni på svd att alla era mail är kontrollerade, att alla dom som mailar eller ringer er som anonyma källor inte är det? Troligen finnes det ju att samband NSA-FRA.
13:07 GH:Jag har svårt att förstå upprördheten; såsom folk viker ut sig i sociala medier, så verkar den personliga integriteten vara väldigt avlägsen. Politikers och tjänstemäns uttalanden är mest spel för galleriet, dvs oss vanliga personer - ifall inte nationella säkerhetstjänster har vetat om eller misstänkt detta tidigare, så är de inte värda namnet.
13:08 Niklas:Nu har vi människor landsatt denna skapelse; internet Och då tror jag att vi människor, som vanligt, kommer att utnyttja det in absurdum också. Alternativet är att lägga ner, eller starkt begränsa användningen av internet. Och hur troligt är det? Dessutom är det just lagstiftarna som är "storebror". 1984, here we come!.
13:08 Anton:Självklart ska myndigheter lägga sig minsta möjliga i medborgarnas liv.
13:10 Land of the Free:Dagens "honeypot" är nätjänster som Facebook, Google, Microsoft, YouTube, Skype. Likt förföraren/förförerskan drar de till sig måltavlor för underrättelsetjänsten. I detta fall även svenskar.  Lita inte på Tea Party landet!.
13:10 C:Att så många inte finner det obehagligt att veta att en regering bevakar vad de gör, bara för att de inte har något att oroa sig över, är mycket oroväckande. Personligen finner jag det inte speciellt demokratiskt att en regering, svensk som utländsk, har möjlighet att studera vad jag gör, hur ointressant jag än må vara.
13:10 Fafhrd2:För många verkar ju fenomenet okänt och de lägger gladeligen upp saker om sig på Facebook etc.  En person visade en gång hur man tog sig in på facebook konton. Tog ca 30 sekunder så hade han tillgån till allt personligt. Han tog en bild och lade ut på internet, efter 5 minuter så användes bilden i en ölreklam i Sydamerika.  Man pratar om färgskalor när man definierar säkerhetsnivåer, i många fall så är ju folk på "vit" dvs de har ingen aning om vad som händer runt dem varken på internet eller när de går ut på stan.
13:13 Lena Karvik:Många påpekar att vi å ena sidan blir upprörda över att övervakas, å andra sidan själva fläker ut våra liv i sociala medier. Men är inte skillnaden just att man väljer själv då? Eller vad säger ni?.
13:14 M:Alla "viker inte ut sig" i sociala media, och även de som gör det gör ett val om vad de väljer att dela med sig av. Men när allt analyseras pratar vi om något annat. Om du nu inte har något att dölja, varför har du inte glasväggar till ditt hem så att alla kan se vad du gör? Vi har rätt till ett privatliv, det är en ren principfråga.
13:14 anonym:Min största irritation är att gemene man inte verkar bry sig - axelryckning typ .. jag har ju ändå inget att dölja.
13:14 Fafhrd2:Instämmer med "Sandra" 13:03.
13:16 Thomas J. Corcoran, DALBY:Det har ingen betydelse vad jag tycker eftersom det är författningsstridigt:  ARTICLE FOUR of the Articles in Addition to and Amendment of the Constitution of The United States of America:  "The right of the people to be secure in their persons, houses, papers, and effects, against unreasonable searches and seizures, shall not be violated, and no Warrants shall issue, but upon probable cause, supported by Oath or affirmation, and particularly describing the place to be searched, and the persons or things to be seized."  Tack för att ni frågade.
13:16 Kalle:När det görs i Kina, Iran med mera är det förkastligt, odemokratiskt och ett hot. Görs det i USA eller Sverige är det för allas bästa. Ni  som tycker övervakning är okej och berättigar det med "jag har inget att dölja" är korkade hycklare!.
13:19 Tomas:Jag är mest förvåmad över att folk inte fattade detta själva. Allt vi gör i dagens it-samhälle lämnar ju avtryck efter sig och varför skulle de bara slänga informationen de kan ha nytta av. Se bara på banken; de vet ju allt om ditt liv eftersom du betalar med kort och betalar dina räkningar där! Jag vet själv en person där banken tyckte att hen skulle amortera mer på sitt lån, och det hade hen råd med om hen inte gick till systembolaget så ofta!.
13:19 Tobbe:Vi kan ju inte utgå från att den informationen som samlas in bara är tillgänglig för den som har "rent mjöl i sin påse" Oavsett om det är politiker, korrupt säkerhetspolis eller ryska cyberbrottslingar som på något sätt får tillgång till en detaljerad kartläggning av DITT liv!.
13:19 Fafhrd2:@Lena Karvik:  Många verkar ju ha lite dubbelmoral. Däremot jag själv är väldigt försiktig med vad jag ger ut om mig själv. Har varken facebook eller något annat och jag publicerar aldrig bilder någonstans på internet.  Som jag skrev tidigare, många verkar inte förstå hur lätt det är att få tag i deras uppgifter via just dessa sociala medier och hur mycket de delar med sig till okända.
13:20 anonym:Hej Lena .. ja du har en poäng men det finns de som INTE vill vika ut sig. Jag tex - har lämnat facebook för länge sen.
13:22 Alex:Ska EUmedborgare verkligen ha rätt att vara upprörda?  Vi i Sverige har FRA som gör exakt samma sak...  FRA byter information med USA, i praktiken övervakas alla som använder nätet och EU (och Sverige) har godkänt det.
13:22 Land of the Free:Thomas J C D: "People" är USA medborgare, inte svenskar!.
13:22 Land of the Free:Lena: Användaran läser inte användarvillkoren.  De som läser användarvillkoren tror att "lämnar bara ut information om lagen kräver det" innebär att användaren måste var mistänkt för brott som ger fängelse i mer än 2 år.  Verkligheten är att om du inte är USA medborgare kan NSA och FBI begära ut all data med stöd av lagen på diffusa grunder. Dessutom får användaren aldrig möjighet att invända.
13:24 Fafhrd2:@Lena Karvik:  Det som är fel är ju att man läser e-mail konton eller kollar dem. Ingen har att göra med konversationerna på dessa anser jag. På sociala medier tycker jag man får skylla sig själv då många har dem till viss del öppna men e-mail anser jag är som privata brev.
13:24 Johan:Övervakning. Hur många miljarder är det värt att hitta ett halmstrå i en lada full med halm.?.
13:24 Patrik:Och även i sociala medier är många noga med vilka som läser deras saker. Se alla tidigare diskussioner om Facebooks sekretess-regler osv.
13:25 Stefan:"Min största irritation är att gemene man inte verkar bry" och liknande kommentarer är väldigt vanliga här ser jag. Jag kan inte hålla med, just eftersom att de flesta kommentarerna ser ut så som den ovan citerade. De flesta verkar ju faktiskt ha ganska god förståelse i hur -fel- övervakningen är. Synd bara att de som övervakar ger blanka fan i vad folket tycker...
13:25 Patrik:Sociala medier är ett val. När jag ringer, mailar eller sms'ar en vän är det privat.
13:26 Lena Karvik:Intressanta synpunkter. Och många - vi får nog dra över lite idag...
13:26 Fredrik:Den avslöjade massövervakningen reser också frågor kring hur det står till med bakdörrar in i digitala produkter från amerikanska företag. Är Windows, IOS, Android operativsystemen verkligen fria från bakdörrar där amerikanska myndigheter kan logga in och göra vad de vill? Steget till det från att fritt logga in på våra amerikanska konton är inte långt.
13:28 Dag Nilsson:Utah Data Center, som är under färdigställande, lära vara dimensionerat för att lagra all världens datatrafik - musik och film undantagen - i 100 år. Detta torde innebära att vi endast sett början på övervakningen. Eller kan denna extremt stora anläggning betyda något annat?.
13:28 Sandra:Hur många tonåringar, och vuxna för den delen, inser att allt de viker ut på nätet kommer att läsas av deras barnbarn och framtida arbetsgivare?.
13:28 Land of the Free:Den rapportering som Microsoft och Goolge har släppt med statistik över frågor respektive utlämad information om användare gäller inte PRISM eller National Security Letters.
13:31 Johan:De tjänar pengar på dig som använder facebook, google, Yahoo, m..m inget fel med det. Men du ska äga rätten till din egen integritet. Detta eftersom du som människa utvecklas och kan ändra din syn på saker och ting. Det som är rätt idag kan vara fel och förkastligt imorgon. eg Tintin.
13:31 Fafhrd2:@Fredrik 13:26:  Allt med telefoner, appar etc ska man ju se upp med. Ta bara Goggles, Gmail etc som kräver tillgång till allt på din telefon. De kan lätt utläsa var du förflyttar dig etc under dagen.  Konstigt är ju att de kräver tillgång till just detta, för det har ju ingen betydelse för tex "Maps" men ändå vill de veta...
13:32 Lena Karvik:Kolla gärna in NSA:s egen hemsida. Där kommenterar de avslöjandena om övervakningen.
13:32 Sandra:@Fredrik USA har förbjudit kinesiska elektronikchip i internetutrustning. Anledningen är risk för att bakdörrar är inlagda i själva chipen.
13:39 Sandra:Smartphones. Hur många sådana med spionmjukvara som lyssnar och sparar mha dess microfon har legat på styrelsebord och politiska internmöten?.
13:41 Land of the Free:Generellt är USA långt efter europa när det gäller integritetslagar för internet.   Exempel: Äldre email betraktas som borttappade föremål som tillhör upphittaren!.
13:41 Ansgar WInsch:Stor i ett vattenglas...inget nytt. I alla tider har myndigheter haft tillgång till den infromation som  ́dom önskar . I bland med lagligt stöd i bland inte. Säkerhetspolisen och den militära underättelsetjänsten har alltid haft metoder.  Men inbilla erinte att någon på FRA elle NSA sitter och läser dina uppdatreringar ppå internet, eller ögnar i genom dina mail. Man arbetar med adressmönster, sökord, trafik mellan länder och orter och IP-adresser...man följer upp särskilda händelser för att spåra hur kontakterna ser ut...och nej för dig och mig...ingen betydlese. Det som skulle kunna oror är att komersiella intressen får tillgång till dina fakta...då kommer dina inköpsmönster med hjälp av betalkort att spåras...ICA vet att du gillar Oxfile..SAS mnär du ska få erbjudande om billga resan till Mallorca...och porr industrin att du är intreseerad av porr.....då..fär det ett problem.
13:41 Lena Karvik:Försöker hinna med så många inlägg som möjligt men kommer bli svårt att få med alla. Tänk på att skriva så kort som möjligt.
13:42 Ulf Lagerström:Avslöjanden om den omfattande övervakningen kom inte direkt som en överraskning för mig.-Jag tror dessutom att vi bara har sett toppen på isberget ännu. Det måste ske en världsomspännande lagstiftning med klara etiska riktlinjer när det gäller att motverka den spioneri mot privatpersoner som nu sker.
13:43 leif:Tänk om alltihop är en potemkinkuliss. Kanske räcker det att vi tror på den för  att vi ska hålla oss i skinnet.
13:45 Fafhrd2:@Ansgar 13:41:  Jo man söker ju på vissa ord. Britterna har ju använt detta länge då även på telefoner där man spelar in om ord som tex "bomb" etc nämns.  Än dock så anser jag inte att en utländsk organisation ska kunna avlyssna och registrera vad man skriver om i Europa.
13:46 Fredrik:Så ironiskt! Försökte gå in på NSAs hemsida med "incognito browsing" påslaget. Fick felmeddelande "unable to detect" - de måste kunna spåra dig! :D.
13:49 Patrik:"Du har inget att oroa dig för om du inte gjort något fel". Varför dolde de själva PRISM?.
13:51 jonash:Många censurerade kommentarer i SvD blir så utan grund. Många påpekar ett obehagligt storebrors perspektiv, som kan riskera väcka det "sovande folket". Kommer SvD att se över sina censureringspronciper efter denna nyhet? Kommer media att vara mer kritiska till hur tex FRA-lagar klubbas igenom utan analys och debatt. Kommer media att bli mer kritisk till partipiskan i landet?Lena Karvik:Hej Jonash. När det gäller artikelkommentarerna så plockar moderatorerna bort de kommentarer som bryter mot SvD:s regler. Här i Brännpunkt Direkt-chatten gäller samma regler och att man håller god ton gentemot andra debattörer. Det gör nästan alla också, överlag jätteintressanta och sakliga diskussioner. Däremot är trycket högt så vi hinner sällan få med alla inlägg i chatten, men vår ambition är att ta med så många som möjligt. När det gäller FRA så har SvD bevakat den frågan väldigt mycket, och jag är övertygad om att vi kommer att skriva mer om nätsäkerhet även framöver.
13:52 Jaha:Blir det inte svårt att rekommendera amerikanska produkter nu, för offentlig upphandling, och för privata företag. Luckorna är ju vidöppna. Tänker på google docs, office 365, molntjänster osv.
13:52 Janne:Är massövervakning kostnadseffektivt. Tänk om jag har rent mjöl i påsen men av någon anledning använder lyckas utlösa de automatiska systemen. Då drar man väl igång en lite dyrare apparat för att bli avskriven som misstänkt(alltså en utredning). Det enda jag tänker på när jag märker av i den här historian är att ingen som tänker på antal miljoner spenderade kontra hur många hot det har avvärjt. Hur många miljoner har det gått åt att hindra per "brott"?.
13:52 Oskar:Det är ju inte märkligt att folk har en så ignorant och likgiltig inställning till övervakningen. Flera elever i min klass kände inte till brevhemligheten när vi diskuterade ämnet. Om folk inte känner till brevhemligheten är det svårt att bli upprörd när samma filosofiska rättighet avskaffas i digital form.
13:52 Pentti:Jag utgår från att allt jag gör på nätet lämnar spår efter sig och att eposten är som ett öppet vykort. Jag har inga problem med övervakning har inget att dölja.
13:56 Land of the Free:@Pentti Googla fram intvvjuvideon med Edward Snowden så kommer du nog på andra tankar.
13:57 Lena Karvik:Nu avslutar vi dagens debatt - tack för alla inlägg och välkomna åter! Senaste debatten följer ni som vanligt på SvD.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
