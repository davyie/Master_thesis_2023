Det är inte fult att visa sörjande människor.
Varför kränker ni oss moderater?.
Varför väljer  att publicera karikatyrbilderna av Fredrik Reinfeldt? Förstår ni inte hur kränkande det känns för oss moderater när vår ledare utmålas som pedofil?.
Martin Källström.
Svar: Jag är övertygad om att Fredrik Reinfeldt inte tar illa vid sig av att  och andra tidningar på nyhetsplats visar upp de nidbilder som vissa högt uppsatta socialdemokrater spridit. s syfte med publiceringen är att visa vilka smutsiga metoder som används i kampen om väljarna. Men det är inte första gången. Förre statsministern Olof Palme utsattes för flera liknande kampanjer och ryktesspridning redan för 30 år sedan.
Varför hänger ni ut vissa brottslingar?.
När Lennart Persson (Kannibalen i Gävle) greps var ni väldigt snabbt ute med hans namn och bild. Detta trots att han inte ännu var dömd, bara gripen. Varför?.
Det verkar onekligen vara praxis att inte gå ut med namn och bild ens när det gäller dömda brottslingar, så varför hängde ni ut Lennart Persson?.
Nu har Bobbys mamma och styvfar gripits. Varför hänger ni inte ut dem med namn? De är ju gripna eller hur?.
Josh.
Svar: Kannibalen i Gävle är dömd för mord på sin ena syster. Nu har han även erkänt mordet på sin andra syster. Han kommer att dömas till livstids fängelse alternativt sluten psykiatrisk vård.
Vad gäller Bobbys tragiska dödsfall är omständigheterna helt annorlunda. Bobbys styvpappa har inte erkänt och om han döms blir brottsrubriceringen troligen ”vållande till annans död”. Mamman har förmodligen inget med dödsfallet att göra.
Låt kungafamiljen få sörja i fred.
Varför ska kungafamiljens tårögda anleten vid Silvias brors begravning visas i bild i tidningen? Den stunden borde varje sörjande få ha för sig själv!.
Dålig stil av Aftonblaskan.
Svar: Jag tror att många läsare kände sympati och delade drottningens sorg över att ha mist en nära anhörig. Och personligen tycker jag inte att det är fult att visa sörjande människor.
Sluta skrämma oss med sjukdomar.
Tycker du inte att vi är tillräckligt sjuka? Varför dessa skrämselartiklar som gör att folk mår ännu sämre och blir oroligare? Jag menar ”250?000 har dödlig hjärtsjukdom utan att veta om det” etc, etc.
Varför inte rubriker som ”Trottoarkant kan bli din död innan du anar det”? Har läst  sen jag var åtta år och alltid dyrkat och försvarat er tidning men nu är ni snart på samma pajasnivå som getingen har varit de senaste fem åren.
Hoppas det kommer en tid då man bara kan köpa den rosa delen!.
Marcus Weinberg, Kalmar.
Svar: Intresset för artiklar som handlar om hälsa och sjukdomar är mycket stort bland s läsare. Men jag håller med dig om att det periodvis varit lite för mycket av dessa ämnen.
