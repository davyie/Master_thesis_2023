Rasismen motverkar chans till integration.
Det är viktigt att fler sunda perspektiv kommer in i den svenska integrationsdebatten, som de senaste åren lyst med sin frånvaro. Initiativet Sveriges Resurser är därför ytterst välkommet och kan förhoppningsvis bli en viktig del i en debatt om vilket samhälle vi vill ha. Det är en debatt som Ungdom Mot Rasism aktivt deltar i, vilket bland annat tydligt visas av att min företrädare som ordförande, Ola Karlman, finns med bland debattörerna som publicerats påSverigesresurser.se.
Det här är en argumenterande text med syfte att påverka. Åsikterna som uttrycks är skribentens egna.
Iartikeln som Ola Karlman har skrivit på Sverigesresurser.se konstateras det att det finns en uppenbar brist i dagens integrationspolitiska debatt och har så funnits under lång tid. En mängd viktiga sidor av den svenska integrationen som borde vara en självklar del av debatten utelämnas.
Debatten har istället dominerats av debattörer som har en helt annan agenda än att skapa ett öppet och inkluderande Sverige. Det har blivit alltmer accepterat att tala om den "misslyckade integrationen" för att ge fog för en mer restriktiv syn på Sverige som ett öppet land. Detta har varit Sverigedemokraternas huvudargument för att begränsa den mänskliga rättigheten till asyl i Sverige och som tagit dem från Skåne in i riksdagen.
Det är inte kontroversiellt att hävda att det är viktigt att få ett jobb eller att bostadssegregationen är viktiga frågor som påverkar människors möjligheter att kunna ta del av samhället. Arbets- och bostadsmarknaden liksom den svenska skolan är viktiga delar av den svenska integrationsprocessen.
Det är också delar som påverkas, för att inte säga präglas, av rasism vilket en mängd statliga utredningar och forskningsstudier ger stöd för. De flesta etablerade politiska partier i Sverige, och troligtvis också Amanda Björkman skulle skriva under på det men alltför sällan görs dock kopplingen mellan problemen med rasism i Sverige och den "misslyckade integrationen". Varför?.
Integration som begrepp innebär, precis som Amanda Björkman skriver, en ömsesidig process. Tyvärr kan den svenska integrationsprocessen inte sägas utgå från detta. Istället handlar det allt för ofta om att integrera "invandrare" i ett redan existerande samhälle, både ekonomiskt (egen försörjning), socialt och värdemässigt – inte att processen handlar om ett samhälle i förändring. Varför?.
Skräddarsydda kurser i ämnen som intresserar och engagerar både kropp och själ.
Svaret på de båda ovan ställda frågorna menar vi är rasismen som strukturellt samhällsproblem. Effekterna av rasismen i Sverige uppmärksammas inte i tillräckligt hög utsträckning och dess påverkan på den svenska integrationsprocessen problematiseras ytterst sällan, för att inte säga aldrig i debatten.
Detta om något är det som behöver uppmärksammas i debatten om den svenska integrationen. Om inte detta sker riskerar vi på allvar att börja röra oss längs den danska vägen.
Rasismen är problemet och nu tar vi och hela Sverige debatten!.
ANTON LANDEHAG.
ordförande för Ungdom Mot Rasism.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
