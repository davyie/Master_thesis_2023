Danmark stoppar flyktingar som avvisas från Sverige.
Vid gränskontrollerna  så ger Sverige nu flyktingarna ett val: sök asyl i Sverige eller återvänd dit du kom från, transitering är inte tillåten till Finland eller Norge. Detta är helt i enlighet med Schengenreglerna, har du inte visum kan du inte åka in eller genom landet, men däremot kan du söka asyl.
I går blev det dock tydligen stopp när flyktingar som inte ville söka asyl skulle avvisas. Danska polisen vägrar ta tillbaka dem.
Danmarks agerande är förkastligt, om nu detta stämmer. Själva sätter de inte upp någon gränskontroll mot Tyskland utan låter flyktingarna flöda in fritt, oavsett om det skulle handla om terrorister eller vad som helst, eftersom de vet att de ska vidare till Sverige. Däremot hindrar de flyktingar, som inte sökt asyl i Sverige, som vill vända eller avvisas efter att ha lämnat tåget i Malmö. Då passar det bra med att stoppa dem!.
Nu är det dags för Löfven att åka till Danmark och fixa till den situationen, så här kan man ju inte ha det.
