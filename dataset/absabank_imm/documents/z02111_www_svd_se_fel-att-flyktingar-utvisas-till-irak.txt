Fel att flyktingar utvisas till Irak.
Fortfarande utvisas flyktingar till Irak. Man bör ställa sig frågan: Om inte folkmord räknas som "svåra omständigheter", vad räknas då som det? Det skriver Henrik Edin, Liberala ungdomsförbundet.
Islamiska staten har nu kontroll över Falluja (bilden) sju mil väster om Iraks huvudstad Bagdad. Avståndet mellan städerna motsvarar det mellan Stockholm och Uppsala, skriver Henrik Edin.
Henrik Edin, Liberala ungdomsförbundet.
Utrikesminister Margot Wallström har tillstått att det i dag pågår ett folkmord i norra Irak.Henrik Edin.
Det här är en argumenterande text med syfte att påverka. Åsikterna som uttrycks är skribentens egna.
Flyktingar som kommer till Sverige i dag bedöms utifrån olika måttstockar. Även om de flyr från samma konflikt är det vilket land de kommer från som avgör huruvida de får stanna eller inte. Man klappar sig ofta för bröstet; Sverige hyllas som en humanitär stormakt, men det är en lögn så länge flyktingar inte bedöms på lika villkor. När flyktingar riskerar sina liv för att ta sig hit i rangliga båtar är en rättvis bedömning av skyddsbehov det minsta man kan göra för dem.
**Den Islamska statens **grymheter kan inte ha undgått någon. Homosexuella kastas från kyrktorn. Kristna och jezidier får halsarna avskurna i brutala propagandafilmer. Ett mångtusenårigt kulturarv förloras när statyer i Khorsabad hackas sönder. Ingenting som inte sanktioneras av den fascistiska ideologin som präglar den Islamska staten skonas. Efter det att terrorväldet började vinna mark har den arabiska vårens hopp om fred och demokrati grusats. Mellanöstern är i dag en mer otrygg och kaotisk plats än på mycket länge. Förändringen har varit snabb och oförutsägbar.
Flyktingar som kommer från regionen behandlas i dag inte på ett jämlikt sätt. Alla som kommer från Syrien bedöms sedan 2013 vara särskilt utsatta, vilket innebär att de per automatik får permanenta uppehållstillstånd. Det är ett undantag som inrättades redan innan den Islamska staten fanns på kartan. Situationen i Syrien bedömdes redan då vara allt för instabil och farlig på lång sikt. Nu har samma kaotiska situation uppkommit i Irak. Förutsättningarna för de som flyr är därför likartade, ändå behandlas de olika beroende på vilket land de kommer från. De som flyr från Irak ges inga undantag.
Utrikesminister Margot Wallström har tillstått att det i dag pågår ett folkmord i norra Irak. Insikten är varken förvånande eller felaktig. Att migrationsverket inte tydligare reagerar på detta faktum är däremot anmärkningsvärt. Svensk lag gör nämligen gällande att de som inte kan återvända till hemlandet på grund av väpnad konflikt eller på grund av svåra motsättningar i hemlandet ska beviljas uppehållstillstånd. Ändå utvisas fortfarande flyktingar till Irak. Man bör ställa sig frågan: Om inte folkmord räknas som "svåra omständigheter", vad räknas då som det?.
Visserligen genomförs inte utvisningar till de hårdast drabbade provinserna – Irak är trots allt ett stort land – men det spelar ingen större roll. De senaste åren har visat hur snabb och oförutsägbar utvecklingen kan vara. För ett antal år sedan var det inte en människa som hade hört talas om den Islamska staten. Nu är dess namn på allas läppar. Den har nu kontroll över Falluja sju mil väster om huvudstaden Bagdad. Avståndet mellan städerna motsvarar det mellan Stockholm och Uppsala. Även de sydliga delarna av landet står under indirekt hot.
Skräddarsydda kurser i ämnen som intresserar och engagerar både kropp och själ.
Ett långsiktigt perspektiv är en grundläggande förutsättning för att utvisningar ska kunna genomföras på ett korrekt sätt. Därför är det fel att människor fortfarande utvisas till Irak. För sanningen är den att ingen kan sia om hur situationen kommer att utvecklas framöver. Det enda som är säkert är att utvecklingen är högst oförutsägbar. Detta borde vara skäl nog att underlätta för flyktingar från Irak att få uppehållstillstånd i Sverige.
HENRIK EDIN.
ordförandekandidat.
Liberala ungdomsförbundet.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
