Chatham House: Majoritet i Europa vill stoppa invandring från muslimländer.
Omkring 55 procent av européerna vill införa ett totalförbud för invandring från muslimska länder.
Den brittiska tankesmedjan Chatham House har studerat inställningen till muslimsk invandring i tio europeiska länder. Totalt utfrågades 10 000 människor. Studien gjordes innan USA:s president Donald Trump stoppade alla immigranter från sju länder med övervägande muslimsk befolkning.
I åtta av de tio länderna ansåg en majoritet av de tillfrågade att den muslimska invandringen bör upphöra. I Polen var 71 procent av den här åsikten, i Österrike 65 procent, i Tyskland 53 och i Italien 51 procent. Inga nordiska länder deltog i mätningen.
Motståndet är genomgående större bland äldre medborgare, lnadsbygdsbor och lågutbildade.
