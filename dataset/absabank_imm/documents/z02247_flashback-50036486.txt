Reinfeldt: SD ska isoleras från inflytande.
Statsminister Fredrik Reinfeldt försvarade i kvällens utfrågning sitt kritiserade sommartal där han tog upp de stigande kostnader som väntar när allt fler flyktingar kommer till Sverige. Han nekade också bestämt till att regeringen vill regera med aktivt stöd av Sverigedemokraterna.
Fredrik Reinfeldts sommartal där han tog upp att man väntar kraftigt ökade kostnader för flyktingmottagandet har kritiserats för att gynna Sverigedemokraterna och släppa in dem i debatten. Men Reinfeldt själv försvarade sitt uttalande i Utfrågningen.
: Vi har den värsta flyktingsituationen vi har sett på 70 år. Vi ser människor som skjuts med nackskott och kvinnor som tillfångatas och vi måste känna med människor i vår omvärld när de utsätts för hot och våld, sade han och fortsatte:.
: Då vill jag vara tydlig med att Sverige ska kunna stå öppet för människor som flyr. Jag vet att det i korta perspektivet kan innebära spänningar och umbäranden. Hur fungerar det i skolan och med bostäder? Det är tillåtet att ställa dem frågorna men det är också tillåtet för mig att säga, vi är redo att hantera det. Vi är redo att göra de satsningar som krävs för att hjälpa människor på flykt.
Jag hatar rasism.
Han sade att han fått massvis med utskällningar i brev och telefon som är ren rasbiologi efter sommartalet. På frågan om han känner avsky för Jimmie Åkesson svarade han:.
: Han är också människa, precis som jag. Men jag hatar rasism.
Vill isolera SD från inflytande.
Reinfeldt undvek att kalla Sverigedemokraterna för ett rasistiskt parti, men sade att de lutar sig mot rasism och främlingsfientlighet. Han öppnade också för en ny överenskommelse med Miljöpartiet i frågor kring flyktingmottagande och integration.
: I kärnan [av Sverigedemokraterna] finns företrädare för ett parti som har en idé : ge sig på invandrare allt de bara kan. Därför ska de isoleras från politiskt inflytande på det sätt vi har gjort nu. Jag är beredd att göra den typen av överenskommelse igen för att hålla det partiet borta från inflytande.
Senare i programmet nekade han återigen till Löfvens påstående om att alliansen vill bilda regering med aktivt stöd av SD.
: Vi kommer inte att regera med aktivt stöd av Sverigedemokraterna.
Är det uteslutet i alla lägen?.
: Ja.
Kände inte till detta i våras.
Prognosen från Migrationsverket om att det fattades 48 miljarder kronor släpptes i juli. Men regeringen har inte lyft frågan offentligt förrän nu, ett par veckor före valet. Enligt Fredrik Reinfeldt har man uppmärksammat den allvarliga situationen först under sommaren.
: Vi kände inte till detta i våras. Den här anmärkningsvärda förändringen har skett under sommaren, sade han.
Reinfeldt tror att det kommer att kosta mellan 11 och 12 miljarder per år att ta emot de som flyr och hjälpa dem att integreras i samhället.
: Jag tycker att det är ansvarsfullt som Sveriges statsminister att berätta detta, sade han.
