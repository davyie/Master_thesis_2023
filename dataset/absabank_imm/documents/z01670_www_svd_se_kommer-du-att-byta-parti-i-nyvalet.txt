Kommer du att byta parti i nyvalet?.
Statsminister Stefan Löfven utlyste igår nyval till den 22 mars med hänvisning till det låsta läget i riksdagen. Men kommer du att rösta annorlunda än i förra valet? Eller på samma parti? Varför? Läs alla dagens inlägg!.
10:00 Carina Stensson:Hej och välkomna till dagens diskussion! Nu startar vi.
Det här är en argumenterande text med syfte att påverka. Åsikterna som uttrycks är skribentens egna.
10:00 Åke P:Är i själ och hjärta sosse. Röstade 2010 och 2014 på SD eftersom jag inte tror att vårt välfärdssystem klarar en så stor invandring.  Kommer att rösta på SD 2015.
10:01 Ylva:Jag kommer fortsättningsvis att rösta på vänsterblocket. Men 7-klövern måste nu samarbeta efter valet.
10:01 Adam:Jag röstar fortfarande Moderat, Anna Kinberg Batra är dessutom nytändningen som partiet behöver.
10:01 Gunnar:Som pensionär måste man ställa sig frågorna, vill jag ha en rättvisare skatt och vill jag att mina arbetslösa släktingar eller vänner ska få det litet bättre. Då är det bara de rödgröna som gäller.
10:02 Helena:Som medlem i ett parti kommer jag så klart att rösta på det. Tror det avgörs om de som stödröstade på Fi känner att landets stabilitet är viktigare och går tillbaka till att rösta på V/S/MP och om M lyckas locka tillbaka några av de väljare som gick till SD. Sen finns det ju tusen andra faktorer men jag tror dessa två kan bli avgörande.
Skräddarsydda kurser i ämnen som intresserar och engagerar både kropp och själ.
10:02 Christopher:Jag har inte ändrat uppfattning: Jag stöder Alliansen. Huruvida jag känner ett behov av att taktikrösta på något parti för att det skall klara spärren är en annan sak, men jag har inte ändrat uppfattning: Alliansen skötte Sverige på ett utmärkt sätt, till skillnad från Löfven!.
10:02 Rune Lanestrand:Illavarslande för Löfven att bara 19 procent av de rödgröna väljarna vill ha nyval. Mot 47 bland Alliansens.
10:02 Självtänkare:Nej, det blir SD denna gången med plus jag har rekryterat ytterligare 4 kanske 5 st som nu överger ett par allianspartier. Jag utmana dom att sätta sig in i Sveriges tillstånd genom att läsa ett par alternativa nyhetssidor i motsatts till statsnyheterna och att läsa lokaltidningar över hela landet. Man kan inte förneka det dagliga nyhetsflödet vilket bekräftar SD bild av Sverige(i verkligheten är det betydligt värre).
10:03 Curt Ericsson:Stefan L har kunnat öppnat för samtal med SD!Nu byter jag från S till SD!.
10:03 Sara:NEJ! Har aldrig varit en stoltare väljare till Moderaterna och Alliansen. Att de står bredvid varandra och håller det de utlovade till oss väljare! NU måste vi kämpa för att få tillbaka dem som vi tappade till SD.
10:03 Berit Assarsson:Ingen anledning byta parti. Moderaterna och alliansen är bäst, övriga amatörer eller orealistiska.
10:03 Elin A:Jag är väldigt besviken på SD. De lovade att de inte var ett enfrågeparti, men nu har de ju tydligt visat att det bara är en fråga som gäller för dem. Jag är också besviken på att de lovade något annat i politiken men nu är det mer käbbel än någonsin. Hur var det bra för Sverige?.
10:03 Sofia:Jag röstade blankt i valet i september.  I nyvalet kommer jag missnöjesrösta på SD. Man måste kunna diskutera för och nackdelar med allt, precis som man gör i andra länder, utan att det ballar ur totalt. Debattklimatet i Sverige känns styrt utan någon egentlig anledning,  varför denna extrema polarisering?.
10:04 Thomas E,Lund:Jag kommer att byta parti. Det är uppenbart att de traditionella partierna vägrar lyssna på gräsrötterna, så jag lämnar (m) efter 35 år för (sd). Jag ger dem en chans i tre år.
10:04 Anon Bast:Jag tror SD har gjort lite av ett självmål när de sänkte budgeten. I valet så röstade nog vissa på dem i protest. Nu är det allvar och de kommer att rösta på ett mer etablerat parti. Dessutom så röstar nog de som verkligen sympatiserar med SD på dem redan nu så min uppfattning är att de kommer att backa till 11 eller 12%. Tyvärr så är både Alliansen och de rödgröna lika svaga alternativ så det kommer bli samma situation efter ett extraval. Den enda vägen för att undvika att SD får något inflytande är att Alliansen splittras.
10:07 Sandra:Ställer mig bakom löfven denna gång. Han har fått mitt förtroende och jag vill se en röd majoritet.
10:07 Jan:Röstade på Alliansen och kommer fortsätta så. S och MP har gjort en kraftig vänstersväng vilket brukar innebära återtåg till gammal förlegad politik. Jakten på kärnkraften gynnar varken S och MP heller. SD är ett tragiskt inslag men det är kanske finns ett budskap från väljarna som borde luftas inför kommande nyval.
10:07 Stefan:Jag röstade på SD pga att alliansen inte har tagit invandringspolitiken på allvar, men jag röstar nog på alliansen denna gång. SD har verkligen bevisat att dom är oseriösa och borde skämmas. Att prioritera makt över att hålla sitt ord bevisar att dom inte kan leda Sverige.
10:07 Peter:Blocken talar om ansvaret, och försöker lägga det på varandra. Men ansvaret ligger hos väljarna! Detta är konsekvensen av att rösta på partier som inte förstår vad det innebär att styra ett land, vare sig det är SD eller Fi. Det är dags att väljarna tar sitt ansvar och röstar på regeringsdugliga alternativ, oavsett vilken sida på skalan man anser sig höra. Det var säkert en tillfredsställande känsla att "proteströsta" på populister, men nu får vi alla ta konsekvenserna. Så rösta ansvarsfullt i mars, det är ändå ditt sätt att säga "jag ger dessa personer mitt mandat att styra vårt land". SD, Fi och dylika förtjänar inte det ansvaret.
10:08 GJ:Kommer att byta parti från S till SD. Är besviken på Löfven och hans sätt att sätta sig i knät på MP, börjar också bli hjärtligt trött på rasisttjatet, det är ju egentligen matematik, om fem år behöver vi ha byggt ett nytt Göteborg för att ge alla tak över huvudet, vi behöver 4-5 nya stora sjukhus och resurser till skola, socialtjänst, arbetsförmedling etc, gissningsvis kommer ju några i arbete men att arbetslösheten minst är 700 000 om fyra år med nuvarande invandringstakt är ett tips, vi är helt enkelt för små att dra hela lasset... Dessutom betvivlar jag att alla andra länder i europa leds av rasistiska och främlingsfientliga regeringar, däremot av regeringar som är rädda om den välfärd som finns och inte vill överbelasta den.
10:08 Henrik5:Vad säger att det blir ett nyval? Stefan Löfven är en misstroendeförklaring ifrån att inte kunna ta det beslutet. Jag tycker alliansen skall ta över och flytta fram valet till senare i vår, när värmen förenklar kontakten med väljare.
10:10 Karin:Ja, nu blir det SD. Det här dödlåses måste lösas och det kan det inte göra förrän de andra partiererna samtalar med SD.
10:10 Marcus Olsson:Sköt inte SD sig själva i foten vid deras presskonferens där de verkligen bevisade att de är ett enfrågeparti och inte bryr sig om något annat än att övriga partier ska gå med på deras migrationspolitik? Är ju svårt för SD:are att säga "vi vill ju annat också" nu?.
10:10 Fredrik:Jag har varit moderat hela livet (48 år gammal), men ser nu SD som enda alternativet. Här finns vilja, ett mål och mod. Det här är vad som händer när media och resten av riksdagen mobbar och fryser ute ett parti. Det är på riktigt nu.
10:10 Lasse:Nej, det blir samma. Man måste byta ut flyktingsmugglingen mot organiserat flyktingmottagande enligt principen om kvotflyktingar. Då kan jag byta parti.
10:14 Robert:Jag röstade på KD i valet, nu står det mellan KD och SD, är så trött på rasistsnacket och utfrysningen av SD, snacka om vuxenmobbing. Löfven och MP är direkt skadligt för Sverige, vad hände med löftet att han skulle avgå om han inte fick genom budgeten?.
10:14 Bjarne:Alliansen har spelat med öppna kort hela tiden, både före valet och efter. De har samarbetat i mer än 8 år och vet vad det innebär till skillnad mot de röd/gröna som är helt tafatta och egentligen inte vill, trots allt prat om utsträckta händer. De är inte mogna rollen att styra ett land. S kan bli en samarbetspartner till Alliansen, det skiljer trots allt inte så mycket i sakfrågorna mellan dessa partier.
10:15 Martin:Dags att lämna sandlådan. Kommer inte att rösta på någon Alliansparti. Byter block helt och hållet. Ställer mig bakom Löfven.
10:15 Moder Theresa:Löfvén, hur tänkte du nu? I precis det ögonblick när SD visat musklerna och dessutom har ekonomiska resurser som aldrig förr, och S och MP har visat att ni inte är regeringsdugliga; just då utlyser du nyval. Det enda som kommer hända är att S och M kommer att tappa varsin procent till till SD. Minst. Själv kommer jag rösta på något av allianspartierna, beroende på vad de går till val på.
10:15 Petri:Kommer nog byta från S till nya SD i ren protest mot hur de behandlar ett invalt part. Tycker de gamla partierna är oseriösa i sättet man agerar på. Att införa regler som ska stänga ute vissa partier är ett stort steg mot odemokratiska metoder och vi närmar oss en polisstat.
10:15 Micke:Dags att alla partier sluta svartmåla sverigedemokraterna och börjar diskutera istället. Bara löjligt att tro att 800000 svenskar skulle vara  nazister och främlighetsfientliga. Det handlar inte om att stoppa invandringen eller att skicka tillbaka folk, utan att se till att de som redan finns här kommer in i samhället på ett bra sätt samt att man försöker hjälpa folk på plats istället. Naturligtvis ska man hjälpa folk som har det svårt och kommer från krig och elände. Titta på våra grannländer och deras inställning där.
10:15 Nils:Löfvens första motgång i riksdagen och då utlyser han nyval. En ansvarsfull statsminister hade avgått och låtit någon annan försöka först.
10:16 Jonas A:Jag kommer byta från S till FP. S försöker systematiskt skuldlägga Alliansen för att vägra acceptera regeringens budget, men vill samtidigt inte kompromissa själva. Det är en uttjatad dialog där S försöker attackera Alliansen på ett väldigt banalt vis för att vinna billiga poäng. Det är tröttsamt och inte på något vis så som jag vill att en statsminister ska agera.
10:18 Jens:Efter att ha varit missnöjd i tre val bestämde jag mig för Centerpartiet förra valet. Det här är enda gången jag inte tänker överväga att byta parti.
10:18 Trygve:Jag har absolut inte ändrat uppfattning. Alliansen var mycket bra för Sverige och därmed för allas välstånd.
10:20 Alex:Ifrån PP till Centerpartiet. Anna Troberg har gjort en mängd uttalanden som jag inte kan stötta, såsom att avskaffa informationsplikten.
10:20 Alli:Jag röstade på alliansen och kommer att göra så igen. Jag tycker dock flyktinghanteringen måste komma på dagordningen. Eller genomför en folkomröstning i frågan om hur många flyktingar vi skall ta emot. Då kommer SD att marginaliseras!.
10:20 Nils:Vore det inte lite komiskt om KD åkte ut och Fi-väljarna gick tillbaka till V och MP så att Löfven kunde återkomma med ännu starkare mandat efter den 22 mars? SD skulle därmed ha skjutit sig själv i foten.
10:21 Per B:Utlandsfödd höginkomstagare här.Det blir antagligen en taktikröst på S 2015.  Ser gärna ett samarbete mellan de liberala partierna. Kulturkonservatism har jag inte mycket för.
10:21 Mikael:Alliansens regerande i 8 år var stabilt och tryggt. Vårat land var i topp och uppmärksammat internationellt över vår skickliga regering! Välkommen tillbaka!.
10:21 Tomas:Fram till nu har jag inte röstat på SD men kommer inte invandring och integration upp på agendan i valrörelsen fortsätter   man att spela SD rakt i händerna.
10:22 Emil:Kom ihåg extra val är utlyst men kanske kan c och fp sluta sura och börja samarbeta med s och mp?.
10:22 Daniel:Önskar att jag kunde rösta moderat men de gamla moderaterna finns inte längre. Så det blir SD igen, inte optimalt men bäst när inget annat parti ger en något val.
10:22 Walderman:Ja, från FP till S. Nu får det vara bra!.
10:23 Carl:Absolut. Jag rösta sist på M, nu blir det S. Känner mig lite lurad på Reinfeldt men det är inte det mest viktigaste. Det viktigaste är att vi får ett starkt parti. Som jag ser det är det endast S som är i närheten av det. Sen att de väljer att samarbeta med MP är ju en katastrof.
10:23 Martin:Varför ska alliansen splittras?Socialdemokraterna kan gå till höger och stödja alliansen med samma logik.
10:24 Per:Märkligt är att vi tillåter att ett block tillåts inkludera partier som de senare inte låter vara med i regeringen. Alliansen var således största block i höstas. Löfven använde vänstern endast för att få större block för att sedan dumpa dem.
10:24 Göran:Nyval är det enda rätta när politikerna är som mobbande barn. Alla måste vara redo att tala med alla inkl SD. Politik är kompromissandes konst.
10:24 Emil:Lite trött på alla partier kanske rösta blankt?.
10:25 Andreas:Är det inte dags för s och m att göra som i Tyskland och bilda en stor koalition?.
10:25 Lasse:Röstade på MP men ångrar mig djupt. Blir ett av allianspartierna nästa gång.
10:25 Anders:Taktikröstade på MP men nu blir det S.
10:26 Eva:Alliansen får än en gång min röst. De har gjort ett fantastiskt jobb de senaste 8 åren. De har också agerat ärligt och konsekvent i valrörelse och budgetförhandlingar. De har aldrig sagt att de skall regera med SD som Löfven påstår. Kan de hjälpa att SD röstar på deras budgetförslag av politiktaktiska skäl? Man hoppas bara att svenskarna låter bli att rösta på det ICKEDEMOKRATISKA och populistiska SD så att kaoset upphör.
10:28 Daniel:Röstade FP men sympatiserar helt klart mer med Löfven här. Barnsligt agerande av Alliansen, och oärligt eftersom Reinfeld avgick av just skälet att ingen skulle samarbeta med SD och de övriga som blev störst skulle regera. Alliansen gjorde ett bra jobb, men jag vill se blocköverskridande samarbete!.
10:29 Patrik:Röstade på mp, nu blir det sossarna för första gången i mitt liv.
10:29 Ove:Röstade tidigare på S men med tanke på hur oprofessionellt Löfven agerat de senaste månaderna måste jag stödja Alliansen. Stefan Löfven är ej någon statsman och kan ej representera mig.
10:32 Carl:Jag kommer att byta parti, men inom Alliansen - från M till C. Här i Göteborg är M ett parti som effektivt stoppar nytänkande och kreativitet. Det är också ett parti där "gammelmoderaterna" fortfarande styr och trycker ner nya tongångar. Själv ligger jag närmare liberalism än konservatism, så jag kommer att engagera mig för C.
10:32 Magnus:Röstade på V i valet. Det kommer jag att fortsätta med. V är det enda oppositionspartiet som varit viliga att kompromissa och förhandla budget med regeringen. Det borde övriga oppositionspartier lära sig av.
10:33 Sandra:Jag kommer rösta på Centerpartiet, precis som förra valet. Centern och Alliansen har gjort ett fantastiskt jobb för Sverige i regeringställning och har stått upp för sina vallöften i opposition. De har visat stor respekt för det valresultat som blev, men också för oss som väljare som ville ha deras politik, de har inte ställt sig bakom Sossarnas vänstersväng utan visat att de faktiskt menade allt de sa i valrörelsen, till skillnad från S och MP som kompromissat bort hjärtefrågor som de skrek sig hesa om i valrörelsen - för dem var uppenbarligen makten var viktigare än politiken.
10:33 John:Jag röstade SD och kommer rösta på  dem igen. Denna "kris" är en biprodukt av de övriga regeringpartiernas intoleranta beteende gentemot ett demokratiskt inröstat parti.
10:33 Mikael:Jag har alltid röstat M men i nästa val blir det SD. Jag gillar det "gamla" M, men med Batra som ledare kommer samma "nya moderaterna" att fortsätta.  Ett tryggt försvar, ett rättsväsende som kan återta kontrollen, ordning i skola, minskad invandring.  I den ordningen.
10:37 J.P.:Kommer återigen rösta på de rödgröna. SD har verkligen bevisat sin oseriösa agenda och tydligt påvisat att de är ett enfrågeparti. Det märkliga är att de som förlorar på SD:s politik; arbetslösa, sjukskrivna etc är just den grupp som röstar på dem!?! Alliansen har inte en enda gång sen valet ens försökt samarbeta - då ska de föreställa vuxna representanter för sina partier men beter sig som dåliga förlorare. Löjligt!.
10:38 Hillevi Andersson:Har vart socialdemokrat, men inte mera, invandringspolitiken katastrofalt hög, röstar på SD det enda parti som vågar säga stopp.
10:39 Hej:Jag kommer byta till  Alliansen. Dom enda i denna röra som fortfarande står för det dom gick till val på. Man vill ju lita på dem man röstar på. Slöseriet med stoppet av förbifart Stockholm är  en katastrof.
10:39 Erik:Har röstat på S tidigare men med tanke på hur otroligt dåligt Löfven agerat de senaste månaderna kommer jag stödja Alliansen. Stefan Löfven representerar inte mig.
10:41 Jürgen:Ni som tror att SD kan föra en konstruktiv och samhällsbärande politik försöker bara bortförklara er egen intolerans och fientlighet mot andra människor. Ett parti som håller hela riksdagen/svenska folket som gisslan bara för att TVINGA alla andra att vara främlingsfientliga kan aldrig ses som ett samhällsbärande parti. Nej SD är ett enfrågeparti som har stöveltrampande rötter. Kan aldrig bli något annat! Fundera på om ni verkligen vill ha ett samhälle som skiljer på ursprung. Vad är nästa grej som vi skall skiljas ut med?.
10:42 Jacques Durand:SD får min röst i extravalet som tack för att de satte stopp för Löfvens V-märkta budget. Om jag inte som vanligt känner mig tvingad att hjälpa KD:-(.
10:43 Viktoria:Alla ni som håller på och hackar på SD-sympatisörer, akta er, ni kommer att få er en knäpp på näsan i nästa val!.
10:43 Linnea:Jag har alltid röstat på alliansen och jag kommer att fortsätta göra det. Men jag hoppas på att ett bredare samtal över gränserna med SD och de rödgröna kommer att ske så att pajkastningen kan sluta.  Ju med de etablerade partierna ignorerar SD desto mer röster kommer de att få..
10:43 Katarina:Löfven har mitt fulla stöd! Han har vuxit! Samarbete är det som gäller framåt. Demokratin måste segra över de odemokratiska åsikterna. Vem är mer värd än någon annan?.
10:43 Joika:Det blir en röst på KD. Kristdemokratin är vad som lett t ex Tyskland till den framgång man nu åtnjuter. Det är en stabil icke-extrem politik som sätter människa och situation i fokus utan att fastna i ideologiernas lervälling. S har alltid givit ut mindre än vad de har fått av folket, och SD har visat sig inte vara ett äkta konservativt parti.
10:46 Daniel:Självklart måste jag rösta. Men efter alla dessa krumbukter är det inget alternativ som inger något förtroende.
10:46 Filip:Till er som röstar på SD för att ni vill få invandringspolitik på agendan: alternativet finns ju att rösta på ett parti som inte har rötter i nazism och rasism och sedan ställa krav på dem att faktiskt diskutera invandring. Om ni väljer den arga vägen och väljer SD, så är väl risken stor för mer motsättningar och låsta lägen? Det kan vara värt att fundera på vilken ställning ni tar när ni faktiskt röstar på SD. Våga rösta på ett mänskligt parti, och ta debatten med med! Jag röstade på Alliansen och kommer fortsätta göra det.
10:46 Benkt Diehl:SD minimikrav var bara att massinvandringen inte skulle öka! Nu får vi en folkomröstning om invandringen och dess konsekvenser kan inte längre mörkläggas.
10:47 Klas:Sociademokraterna har alltid vara dugliga att regera men de har en historiskt svaga ledare och det är dags att släppa sitt förflutna och framförallt MP. Gör upp med Alliansen och stäng ute SD, MP och V!.
10:47 Stefan:Röstar samma igen. KD. Är inte troende men sympatiserar med deras syn på hur vi människor ska behandla varandra.
10:47 Albin:Jag röstade på SD i höstas, men det ångrar jag eftersom jag tycker att deras agerande nu varit synnerligen oansvarigt. Har inte bestämt för vem det blir istället.
10:48 Carl-Åke:Alliansen skötte Sverige med bravur under 8 år. De har agerat bra i opposition. Dock måste samtliga etablerade partier våga tala om migrationsfrågan. Bättre att vi tar emot färre flyktingar och ger dem och oss själva en ärlig chans att integreras. 2013 tog Sveige emot 55000, 2014 enligt migtationsverkets beräkningar ca 75000. Sverige kommer att gå på knäna. Jag anser att det är bättre att ge färre en sann och äkta human mottagning än som nu inte kunna ge 75000 en medioker start. Det tar 6-8 år att integreras och komma ut på arbetsmarknaden, och det är långt ifrån alla som blir löntagare som betalar skatt. Under tiden tickar taxametern. Vem skall betala?.
10:48 Per:Jag byter till Alliansen. Tycker inte att Löfven med MP känns regeringsdugliga. Även kul med kvinnor i den absoluta toppen.
10:51 Sara:Eftersom SD inte följer praxis och röstade på alliansens budget och fällde den sittande regeringen, som hade så bra framtidsförslag så ska jag rösta på antingen miljöpartiet eller socialdemokraterna. Deras budget bidrar till en ljusare framtid för sverige. Dessutom kommer pensionerna få sänkt skatt, som de vill ha. Tydligen kommer de inte få sänkt skatt om de röstar  på SD, för SD röstade ner regeringens budget.
10:52 Mattias:Röstade förut på FI men kommer att rösta på antingen FP eller S beroende på hur opinionsläget ser ut.Oavsett vad man tycker om SD så destabiliserar de den parlamentariska situationen och jag skulle helst se en stark regering. Båda sidor är ungefär lika ansvariga för nyvalet i min mening.
10:52 Linus:Snälla, alla SD-väljare; inse att det är fascismen ni röstar fram i Sverige. Först invandrare, sedan HBTQ-personer, sedan "svenskfientliga" och oliktänkande. Själv går jag från PP till S på taktik.
10:52 Sven:Jag kommer rösta på SD efter denna uppvisning i pseudodemokrati. Att statsministern vägrar prata med 3:e största partiet är ynkedom, rent av fjolligt. Sverige behöver en statsminister som inte skräms av media utan ser till landets bästa. Snackade han med SD skulle han inte behöva utlösa nyval !.
10:54 Anja:Det här handlar inte bara om en fråga, vilken nu får så mycket uppmärksamhet i medierna dvs: invandringsfrågan. Det här handlar ju om att få fram en duglig ledare för Sverige som ska kunna representera oss i internationella samfunden. Stefan har bevisat att han inte har det som krävs. Sverigedemokraterna skrämmer mig oerhört och har fått en mycket ogynnsam inverkan i Sveriges politik, då de verkar attrahera väljare (framförallt sådana som tidigare röstat blankt) som inte ens förstår vad de faktiskt röstar för! Jag röstar för ett Sverige som har en god finansiering och stöd för sina reformer och som fortsatt står för en icke-främlingsfientlig politik. Centern får min röst och jag vill se Annie Lööf som vår nya statsminister!.
10:55 Fredrik:Blir SD igen, då det bara är detta parti som är villiga ta tag i vårt lands största utmaningar.  Hoppas KD åker ur och att man sedan återkommer under nytt ledarskap och bildar allians med SD.   SD kan inte själva rädda Sverige undan galenskapen.
10:56 Marie:Ja, samarbete är viktigt, men S har ju visat att man inte håller sig till tidigare överenskommelser, så jag tycker att  S har förbrukat förtroendet och att Löfvén inte avgår och möjliggör att man utforskar möjligheterna är oansvarigt. Alliansen gör helt rätt att inte lita på S eller ta emot armbågen som S "bjuder" med. I realiteten tycks det vara V och SD som styr.  Jag fortsätter att rösta på M som tidigare.
10:56 Adam:Om Sverigedemokraterna hade gjort samma maktdemonstration i förra valet hade alliansen hamnat i samma situation som Löfvens regering är i nu, och då hade de tvingats att vidta samma åtgärder. Som tur är lyser mannen som gjorde Sverigedemokraterna lite mer rumsrena, Jimmie Åkesson, med sin frånvaro. Och det är lättare att se vem de verkligen är genom personerna som nu tvingas axla hans mantel. Jag tror inte att Sveriges välutbildade befolkning än en gång kommer att släppa fram ett parti som hotar att fälla varje regering med en medmänsklig syn på omvärlden. Det blir mer och mer tydligt att pojkarna som styr Sverigedemokraterna inte är särskilt slipade, dåligt bildade och egentligen bara är arg unga män som vänder sin ilska mot det man inte förstår. Släpper vi fram den här sortens människor till makten är jag övertygad om att de snart också kommer att jaga homosexuella och andra minoritetsgrupper.
10:59 Johan:Löfven och MP har varit starka och visat stort ansvar genom att bjuda in Alliansen till samtal. Det blir en röst för solidaritet istället för självbelåtenheten som Alliansen har visat. Att de sedan försöker skylla att på regeringen och SD är bara tragiskt. Ta ansvar, ta debatten börja arbeta med varandra emot SD.
10:59 MM:Kommer rösta på alliansen men integrationsfrågan måste upp på dagordningen. Så länge inget etablerat parti tar i frågan, kommer SD att öka. Det handlar inte om att deportera människor utan att trygga framtiden för de som redan har invandrat och de som kommer att invandra.
10:59 Krister:Politik handlar inte om att ställa sig i ett hörn och sedan försöka skrika högst. Politik är samarbetets konst. Alliansen har gjort ett bra jobb de senaste 8 åren men har nu, tillsammans med SD valt att agera som små barn. SD:s  uttalande om att rösta ner alla budgetförslag som inte fullt ut stöder deras syn, pekar på att vi kommer få totalkaos om det partiet får mer makt framöver.
11:01 Göran:Med Löfven som ledare för de rödgröna är de förlorare på förhand. Han är ingen politiker och förstår ej spelet i riksdagen. Har alltid röstat  på sossarna sedan 1960 talet men nu går det ej längre.
11:01 Lasse:Jag bor själv i en mellansvensk stad som är hårt drabbad av kriminalitet där de kriminella till 90 % har invandrarbakgrund. Jag är oerhört trött på att se och höra den otrygghet som dessa människor har skapat i min stad. Det enda parti som vill göra något åt detta är SD. De får min röst.
11:02 Catherine:Vore oklokt att byta parti för min del, håller mig till Alliansen då S inte alls har visat på samma kompetens som Reinfeldt gjorde under sina 8 år. Skulle aldrig falla mig in att missnöjesrösta eller rösta på SD som inte alls verkar ha en aning om vad politik innebär.
11:03 Alex:Löfven bjöd in Alliansen med armbågen natten innan budgeten skulle antas. Är det att söka samarbete? Innan dess uppvaktade han bara C och FP, i syfte att splittra Alliansen. Vi som röstade på C och FP gjorde det inte för att de skulle börja vänslas med S. De agerade alltså helt riktigt som inte lyssnade till Löfvéns locktoner. Ni som tycker att Löfven har sökt samarbete måste ha varit på en annan planet de senaste månaderna.
11:06 J.P.:Väljarna ska nu få säga sitt. Låter ju fint. Men i realiteten har sju riksdagspartier deklarerat att de inte tänker lyssna på den del av väljarkåren som kommer rösta på SD. Man kan väl åtminstone försöka beakta vad 800,000 svenskar signalerar, i synnerhet när alla andra politiska samarbetsvägar tycks vara stängda. Jag går från S till SD. Trodde i min enfald att Löfvén kunde förhandla. Att låsa sig vid ett ultimatum tillhör barnsjukdomarna i förhandlingens ABC-lära.
11:06 Volvo:Jag röstar på det enda partiet som står upp för de arbetande svenskar som byggt och bygger det här landet. Vänsterpartiet. Sverigedemokraterna kan behålla sin jäkla moderatpolitik för sig själva.
11:06 Katarina:Får SD mer makt är "totalkaos"bara början är jag rädd. Tråkigt att behöva ödlsa tid på detta parti (sd) när vi har så mycket annat att arbeta på.
11:06 Anders:Röstade på M i de 2 senaste valen. M, Reinfeldt och Borg har gjort en fantastiskt bra jobb, och jag hade gärna sett dem fortsätta regera. Alliansen har dock varit synnerligen oansvariga efter det senaste valet genom att konsekvent vägra alla former av samarbete med den nya regeringen, även under en exceptionell regeringskris. De bär därför ett stort ansvar för den kris som uppstått, och tänker numer taktiskt och politiskt än på Sveriges bästa. Genom ett samarbete med regeringen skulle de haft möjlighet att få genom mycket av sin egen politik. Detta svek gör att jag absolut inte kan stödja M eller alliansen i det extra valet. Det blir S eller MP som har bättre verklighetsuppfattning i det nya politiska Sverige. Mer partipolitik och mindre blockpolitik!!.
11:08 Gudrun:Trodde att sossarna hade en mer restriktiv syn på invandring, eftersom de inte var med på migrationsöverenskommelsen som Alliansen och mp gjorde. Sverige kan omöjligen ta emot så många invandrare som vi gör nu utan att det på sikt påverkar landet mycket negativt. Så nu blir det SD istället för S. Bra för mig att det blev "ångervecka" på det gjorda valet i september.
11:09 aina:Helt rätt att Lövén utlysa nyval, han tog sitt ansvar som oppositionen efterlysta innan budgeten föll. Kommer att rösta på S och min övertygelse är ännu starkare denna gång. Den viktigaste frågan enligt mig hur löser de ungdomsarbetslösheten, här måste de hitta en lösning över blockgränserna. Denna gång måste vi väljare ta ett ännu större ansvar.
11:13 Lucas K:S och LO försöker med skrämseltaktik få över väljare genom att felaktigt måla upp en dyster bild av hur Sverige ser ut. Alliansen styrde Sverige i åtta år med stark ekonomi och framtidstro. Däri ligger skillnaden.
11:13 Christopher:Att S + MP inte kan regera beror ju på att de till skillnad från Alliansen inte har SD:s stödröster. Många som röstar på S, framförallt LO-medlemmar, går till SD. S, ta tag i migrationspolitiken och vinn tillbaka dem!.
11:13 Karl:Två block som surar över att man inte kan regera effektivt utan minst 50% av rösterna i aktivt+passivt stöd. Och alternativet är SD? Nej, det blir nog blankröst nu också.
11:14 Jonas:Problemet är att S och MP har sökt att regera med en budget som de inte har majoritetsstöd för i riksdagen. Jag tror många har den felaktiga bilden att alliansen varit småsinta och inte velat hjälpa S+MP och lösa det parlamentariska läget. Men faktum är att de hade gått emot det mandat de fått av sina väljare om de samarbetat som stödpartier eller hoppande majoritet med S+MP eftersom deras budget brutit mot blocköverskridande överenskommelser och allmänt gått i motsatt linje mot det mål som alliansen strävar efter i sin politik.Jag kommer därför att ge min röst till alliansen.Sedan kan man fråga sig hur demokratiskt det är att frysa ute 13% av mandaten i riksdagen. Det som SD gjorde kan ses som oansvarigt eller en framtvingad reaktion.
11:15 Carina Stensson:Tack för dagens diskussion! Väldigt många skrev inlägg, jag fick inte med dem alla. Vi kommer förstås att återkomma i den här frågan. Följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
