Bättre med städning på sjukhus än i privata hem.
Folkpartiets Carl B Hamilton lovordar skattereduktionen för hushållstjänster (29/11). Vänsterpartiet anser att systemet bör tas bort.
Det här är en argumenterande text med syfte att påverka. Åsikterna som uttrycks är skribentens egna.
Vi kan inte se det rimliga i att gemensamma skattepengar används för att subventionera städning hemma hos friska och välbeställda människor när lokalvården på sjukhus och skolor behöver förstärkning.
Dessutom konserverar systemet ojämställdheten mellan kvinnor och män.
SCB:s statistik från inkomståret 2007 visar att det främst är höginkomsttagare som använder möjligheten till skattereduktion. Av de drygt sex miljoner per- soner som under 2007 hade en årsinkomst under 300000 kronor var det bara 3 promille som hade skattereduktion. Det ska jämföras med 4 procent bland personer med inkomst över 500000 kronor per år. Att använda våra gemensamma skattepengar för att gynna höginkomsttagare minskar rättvisan både i skattesystemet och i samhället som helhet.
Försämringarna i a-kassan, arbetsmarknadspolitiken, utbildningspolitiken och riksdags- beslutet som syftar till att fler personer ska skaffa F-skattsedel visar att regeringen är i full färd med att skapa en låglönearbetsmarknad i synnerhet för invandrade och kvinnor.
Vidare säger regeringens egna underlag att ett av syftena med jobbskatteavdraget är att sänka reservationslönerna, vilket på vanlig svenska betyder sänkta lägstalöner.
Skräddarsydda kurser i ämnen som intresserar och engagerar både kropp och själ.
Vi vill istället satsa på att anställa fler i äldreomsorgen, vården och skolan. Vi anser att det är bättre att anställa fler lokalvårdare på landets sjukhus och skolor än att binda upp den arbetskraften i privata hem. Detta är välfärdstjänster som kommer alla till del, inte bara de med tjock plånbok.
Att framställa systemet med skattereduktion som en jämställdhetsreform visar på regeringens sorgligt låga ambitioner i jämställdhetsfrågan.
Grundproblemet att män tar mindre ansvar för det gemen- samma hemarbetet löses inte genom att en tredje part, sannolikt en lågavlönad, invandrad kvinna, anställs för att utföra arbetet.
EVA OLOFSSON (V).
riksdagsledamot socialutskottet.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
