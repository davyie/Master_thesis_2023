Varför rasist och nazist?
Jag vet inte om detta är rätt forumavdelning men eftersom nazism/nationalsocialism bl a bygger på "rasfrågor" och liknande så postar jag här.
En fråga i all vänskaplighet, jag vill inte bli ovän med någon, inte ens med er som är övertygade nazister och rasister.
Varför är ni rasister och varför är det så viktigt för er att klassificera människor? Har ni någon erfarenhet av andra människor med annan hudfärg? Har ni haft några vänner från ett annat land eller världsdel?.
Min dotters mor är t ex svart vilket gör min dotter till mulatt. Hon är det bästa som har hänt mig och är väl egentligen det enda positiva som jag har tillförd denna värld. Tycker ni illa om henne fast ni aldrig har träffat henne? Varför? Hon är mycket intelligent, skrattar ofta och sprider glädje till sin omvärld. Går allt vägen så kommer hon att bli lika viktig för samhället och vår värld som alla vi andra som försöker att göra så gott vi kan.
Jag kan förstå att ni tycker illa om människor som försöker att inskränka på era liv och er frihet som t ex kommunister, islamister m.m. men vad har detta med hudfärg att göra?.
Jag personligen gillar inte heller människor och ideologier som vill begränsa mitt och andra människors liv. Dit hör kommunism och islam men även nazism.
Varför denna fixering vid olika "raser"? Jag menar, vad har det för betydelse? Är inte huvudsaken att en människa försöker att vara så god som möjligt mot sina medmänniskor? Vem ska bestämma vilka egenskaper som ska vara godkända och vilka som ska anses som dåliga?.
Det finns korkade, onda, goda, vackra, fula, roliga och tråkiga människor över hela jordklotet, bruna, svarta, gula och vita. Jag har träffat många och inte en enda utav dem har varit representativ för just sin hudfärg. Det finns idioter överallt (tro mig, jag vet och vissa dagar känns det som om jag har haft dem allihopa efter mig) liksom det även finns justa och bra människor över hela jordklotet.
Nej, problemet här i världen är inte människans hudfärg och "rasegenskaper" (för att använda mig utav nazisternas benämning) utan hennes förmåga att dras till diverse idiotiska ideologier och religioner. Det är inte hudfärg och ras som startar krig och mördar människor, det är människans oförmåga till att se insidan av människan, det är människans ytlighet och önskan att förenkla verkligheten som är vår förbannelse.
Jag tror inte att nazister och rasister är dummare än några andra, däremot så har de - som så många andra människor - förenklat sin livssyn. Det är lättare att dela upp och kategorisera människor efter hudfärg och utseende än efter personlighet och värderingar.
Därför så tycker jag att ni som kallar er rasister och nazister ska tänka efter en stund, stanna upp lite, gör halt, koppla bort ilskan och hatet och försök se objektivt på omvärlden en liten stund. Innerst inne så tror jag att ni håller med mig och kan ni vända er bort från hatet åtminstone för en liten stund så tror jag att ni har förmågan att vända er bort från detta stora lurendrejeri för gott och ondskan och hatet får söka sig nya vägar.
Det är svårt att inte hata, men det är svårare att.
hata. Om ni gör ett försök så är ni värda all beundran.
