Vad gör man inte för att stoppa växthuseffekten?
Tidningspapper ska vara bra har jag hört för att förhindra att frysta varor tinar under långa transporter. Jag kom att tänka på det när jag hörde om byborna i den lilla byn Andermatt i Schweiz som försöker rädda sin glaciär från att smälta genom att bädda in den i en filt. De täckte den redan i våras med 3 000 kvadratmeter fiberduk. Vad gör man inte för att stoppa växthuseffekten? Men byborna för en ojämn kamp. Forskarna tror att avsmältningen accelererar och att de flesta glaciärer i Alperna är borta om en tio-årsperiod.
Det är mycket som förändras. Glaciärerna smälter också på Nordpolen. Isbjörnarna är hotade.
Samtidigt har vi dessa hurtfriska forskare och bedömare som tycker alla larmrapporter är överdrifter. Det är ingen växthuseffekt hävdar några och andra uppmanar oss att se tillvaron positivt. Vi gillar ju att ligga på playan och sola!.
Lotta Gröning.
