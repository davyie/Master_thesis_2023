Varför gråter så många idag?
” Varför gråter så många i dag?.
Jag satt med min syster som är sjukskriven för att kika på valvakan som du var med i på SVT. När valresultatet fastslogs att alliansen vann valet så brast min syster ut i gråt, jag höll mig då sansad, men nu så gråter jag också. Varför? Jag ser inget ljus i att alliansen vann valet.”.
Så skriver Roine i ett brev till mig och hans fråga är befogad. Kontrasternas samhälle visade sig redan på valnatten. Där unga, glada och lite berusade ungdomar dansade på gatorna och skrålade för fullt: Nej till bidrag.
Samtidigt satt många sjukskrivna, förtidspensionärer och långtidsarbetslösa framför tv:n helt ovissa om sin framtid. Alla kan jobba några timmar har Fredrik Reinfeldt slagit fast. Visst kanske många kan jobba, men det är bara det att ingen begriper vem som ska anställa en halv miljon förtidspensionärer på timtid.
Alla ska känna sig hemma i de nya moderaterna sa också Fredrik Reinfeldt i går. Dit är det långt. Om nu alliansen menar allvar med sin nya linje är det dags att ta människors rädsla på allvar. Vad har du att säga till de rädda, Fredrik Reinfeldt?.
Lotta Gröning.
