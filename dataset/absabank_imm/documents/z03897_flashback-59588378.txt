Kommunistiska Partiet har haft sin 18:e Kongress.
Det Kommunitiska Partiet (fd. KPMLr) har haft kongress på Sveriges framsida, i det svenska proletariatets mest förnäma hemvist, i hamnarbetar- och industristaden Göteborg, rapporterar kvalitetstidningen Proletären. Förutom den aktuella klasskampen, så rapporteras om ett digert internationellt utbyte. Bl a var Kubas ambassad representerad, liksom Laos och ambassadören för den Demokratiska Folkrepubliken Korea - samt en del andra organisationer.
På plats fanns också veteranerna inom den svenska kommunistiska och anti-imperialistiska rörelsen, Jan Myrdal och Frank Baude. Partiet antog uttalande för 6-timmars arbetsdag och mot NATO.
Detta verkar ha varit ännu en milstolpe i utmejslandet av den politik som skall leda till den svenska revolutionen. Partiledaren, Robert Mathiasson, avvisade med kraft sekterism, samt påtalade vikten av självkritik och iscensättandet av kommunistisk politik i nära anslutning till massornas vardag även om han inte kunde låta bli att berömma partiet för framsteg, bl a har andelen LO-anslutna ökat i partiet och partiet har en stabil majoritet av arbetare; tidningen Proletären har ökat till att nu vara uppe i 1993års prenumerationssiffror, vilket förvisso inte är så konstigt då tidningen är mycket bra inte minst i sin utrikesrapportering. En representant för det Syriska kommunistpartiet var på plats och kunde meddela att Proletären är den enda tidning i Sverige som rättvist rapporterar om Syrien och angreppet på den Syriska staten från terrorister och imperialister.
Ja, vad tror ni - utgör kongressen en gedigen plattform för det Kommunistiska Partiet att staka ut vägen för den revolution som kan befria massorna från den nuvarande kapitalistiska marknadsdiktaturen?.
Proletären rapporterar från kongressen:.
