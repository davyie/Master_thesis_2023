Varför var jag  med i tidningen?
Jag har en mycket enkel fråga som jag skulle vilja ha ett snabbt svar på. Resultatet på mitt högskoleprov stod i tidningen i dag. Jag har dock inte gett er (eller någon annan för den delen) tillåtelse att publicera mitt resultat. Hur kan det då ha letat ut sig till eran tidning?.
Svar: Det är inget skumt med s redovisning av de bästa resultaten från höstens högskoleprov. Dessa handlingar är offentliga, därmed kan vem som helst begära ut resultatet. Eftersom ditt namn fanns med i våra listor så betyder det att du tillhör de allra smartaste i Köping. Sannerligen inget att skämmas över.
Försöker ni sätta dit Reinfeldt?.
Sen den nya tillsatta regeringen vunnit makten har ni letat fel på den. Självklart ska ni skriva om skandaler som exempelvis ministrarnas tv-avgifter etcetera. Men ni vinklar för mycket. Om man besöker aftonbladet.se varje dag i en vecka så märker man att tidningen är vänstervriden.
Jag har fått uppfattningen om att ni försöker ”sätta dit” Reinfeldt och hans stab hela tiden. Vår arbetsminister har föreslagit att vi i Sverige ska ha en tävling, ”Sveriges främsta arbetare”. Om det är en bra idé eller inte ska varje enskild ta ställning till, men ni ska inte påverka läsarna åt en viss riktning.
Allt jag ber om är objektivitet och att ni ska ge de borgerliga en chans innan ni ”grillar” dem.
Svar: Här är några viktiga fakta som kan vara bra att känna till.
är en oberoende socialdemokratisk tidning. Det betyder att tidningens ledarsida inom vida ramar företräder arbetarrörelsens idéer.
s kolumnister representerar enbart sig själva och sina egna åsikter och värderingar så länge de håller sig inom de pressetiska ramarna.
På nyhetssidorna däremot ska artiklarna vara sanna, sakliga och utan personligt tyckande. Detta tycker jag  väl lever upp till.
Ett annat mått på vår objektivitet skulle kunna vara att en del socialdemokratiska läsare tyckte att vi granskade den förra regeringen för hårt. Nu är det de borgerliga väljarna som tycker att vi är för tuffa mot alliansen. Kanske visar det att balansen i vår journalistik är ganska god. Det är alltid makten som granskas, vem som än innehar den.
Vart tog Lars Danielsson vägen?.
Jag kan inte annat än förundras över att rikets största tidning, , väljer att inte rapportera vad övriga rikstidningar ”toppar” sina nyhetssajter med. Lars Danielssons situation på UD.
Jag tyckte redan från början att s häxjakt på Danielsson var övermaga, men att så flagrant välja sina nyheter att det inte ens nämns när han nu öppet mobbas måste betraktas som tjänstefel av en journalist.
Svar:  har vid ett flertal tillfällen skrivit om Danielssons situation på UD. Bland annat har ledarsidan vid ett par tillfällen kraftfullt tagit avstånd från Carl Bildts hantering av ärendet. Samhällsredaktionens chef Lena Mellin har också i sin nyhetskolumn behandlat detta ämne. Och naturligtvis har detta även rapporterats i vanliga nyhetsartiklar. Vi har också vid ett par tillfällen erbjudit Danielsson att kommentera sin situation, men tyvärr har han avböjt.
