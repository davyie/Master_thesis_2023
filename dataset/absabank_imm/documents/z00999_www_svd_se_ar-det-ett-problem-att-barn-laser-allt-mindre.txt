Är det ett problem
att barn läser allt mindre?.
Statens kulturråd får tre miljoner kronor för att få idrottande pojkar och flickor att läsa mer böcker. Det beslutar regeringen i dag, skriver kulturminister Lena Adelsohn Liljeroth och jämställdhetsminister Maria Arnholm pådagens Brännpunkt.
12:59 Carl-Johan Bilkenroth:Hej och välkomna till dagens debatt om ungas läsande. Nu kör vi igång.
Det här är en argumenterande text med syfte att påverka. Åsikterna som uttrycks är skribentens egna.
13:00 Christina Eriksson:Språk är viktigt och att tidigt ge barnen en rik värld genom böcker är en gåva.Genom språket kan vi kommunicera med varandra världen över.I bokens värld får barnen tillgång till fantasi, kreativitet och det främjar ens skapande utveckling.Vi behöver språket och allt det fina som det skänker.Det blir tomt och andefattigt utan det som böckernas värld bjuder oss.
13:00 Eliz Lindstöm:Träning ger smartare barn.  De barn son tränar mycket är redan nu bättre i skolan än de som inte tränar. Bäst är det att lägga pengar på de helt inaktiva branen. De som varken läser eller tränar.
13:03 alex:Hur stimulerar man en människas  intelligens? För att lyckas skapa förutsättningar för det bör man först och  främst förstå vad intelligens är. Motorisk som logisk, för att inte glömma bort socia intelligens är väl inte bortkopplade från varandra? Nej självklart inte. Gymnastik och all form motorisk och social övning borde ges större utrymme. Hoppas i alla fall att mina barn får möjlighet till en varierad utbildning när de når skolålder.
13:03 Göran Svensson:Båda sakerna är viktiga! Sanniolikt lika viktiga.  Gruppidrott som fotboll, handboll, tennis, squasch, segling ... där man har 2 eller flera idrottare som idrottar tillsammans lär ut både samverkan, social relation o vänjer individen vid konkurrensstress.  Läsning ger kunskaper o utblickar - gymnastik för hjärnan. Litteraturen kan också ge insikter i att egna problem också varit andras o lösningar etc.
13:04 Tomas:Hur orkar man ens debattera ett anslag på 3 miljoner. Det är ju nästan samma sak som att man inte fick några pengar. Min lilla lokala idrottsförening har större budget.
Skräddarsydda kurser i ämnen som intresserar och engagerar både kropp och själ.
13:05 Bertil Olsson:Det var en löjligt liten summa.
13:07 Alexandra Trzoska:Med tanke på den "kunskapsbrist" som råder hos mindre barn i dagsläget bör läsning vara mer prioriterat än idrottande. Idrotten spelar en enormt stor roll i Sverige idag, jämför med andra länder. Kunskap är makt, även om hälsa är en viktig faktor.
13:10 Carl-Johan Bilkenroth:Flera påpekar att summan 3 miljoner är liten. Vad säger ni, håller ni med eller kan den innebära att fler får upp ögonen för läsandet?.
13:11 Joakim H:Många idrottare skulle tjäna på - även i idrottandet - av att läsa mer. Omvänt tjänar många bokläsare på att idrotta mer. Kropp och hjärna fungerar i symbios. Det är inte en fråga om antingen eller!.
13:11 Kristin:Varför ska de som idrottar - oftast pojkar - får 3 miljoner. Det borde väl tillfalla de som verkligen läser istället genom att köpa in böcker till skolans bibliotek. Det är genusnormerna som behöver ändras för att pojkar ska läsa. Upplys alla pappor att de ska vara förebilder för sina söner och läsa.
13:14 Helena du Rées:Låtsaspolitik i stället för att satsa på det relevanta: Höj statusen på läraryrket, börja med lönen och rimliga karriärmöjligheter.
13:14 Carl-Johan Bilkenroth:Läs mer om de pengar som Kulturrådet nu får av regeringen för att satsa på ungas läsning på fritiden:  http://www.kulturradet.se/nyheter/2013/Kulturradet-stoder-ungas-lasning-pa-fritiden/.
13:16 Kalle:Är det antingen eller som gäller? Jag vet att jag sett forskning som pekar på att idrottande/motionerande ungdomar ofta har mer ork till skola och läxläsning.
13:16 Björn:Det är aldrig antingen eller. Att idrotta är bra men att läsa är också oerhört berikande och fantasi eggande. Hjärnan är inte färdigutvecklad förrän man fyllt 14 år ungefär. Genom stimulans från bland annat böckernas värld utvecklar man sin egen kapacitet i olika områden: språk, matematik, musik. Man kan dessutom färdas till andra världar och lära sig att bättre förstå sin samtid. Mitt råd är läs och idrotta.
13:17 Tomas:Att fokusera på att bygga ut skolbiblioteken där samtliga elever har tillgång till litteraturen samt en läskampanj i skolorna där glädjen i läsningen lyfts fram vore en bättre insats.
13:17 Martin:Bra att det finns en medvetenhet hur viktigt det är att barn läser. 3 miljoner är ju alltid något. Viktigast är dock att föräldrarna tar ansvar och hjälper sina barn att komma igång med läsningen.
13:18 Marcus:Tre miljoner. Det räcker säkert precis till den rapport/reklambyrå som kommer berätta vilka 'fantastiska' resultat denna satsning gett.
13:18 Jacob:Läsandet har fallit katastrofalt och de största insatserna bör riktas mot föräldrar som helt verkar ha kapitulerat, där skärmtiden stjäl lästiden för barnen. Det är vårt framtida välstånd som står på spel och vi måste förhindra att bli ett obildat och fördummat land som domineras av låglönejobb. Vi kan inte skylla på skolan här. Den fallande läsförmågan förklaras förmodligen av drastiskt ändrade familjevanor (bägge jobbar heltid, Ipads och spel är bekvämt för trötta föräldrar som ska vardagen.   Handlar det egentligen inte  om att vi behöver en stor folkbildningskampanj i 50-100-miljonersklassen? Enligt läsrörelsen 2012 har högläsandet med barnen i hemmet mer än halverats på bara 10 år. Dagens föräldrar är fullt upptagna med att jobba heltid och få ihop vardagen. De glömmer att läsningen är central för barnens framtid. Bra dock att fokusera på idrottande barn. Om föräldrar la lika mycket tid på att läsa med sina barn som de skjutsar till matcher skulle mycket vinnas.   Jag ser också många välutbildade föräldrar som jobbar hårt, är generösa med flera timmars skärmtid till barnen och därmed försummar läsning med sina barn.   /Pappa till en 6-åring och en 8-åring.
13:21 Carl-Johan Bilkenroth:Litteraturutredningen från 2012 lyfte fram ungas läsning:http://www.regeringen.se/sb/d/15600/a/200257.
13:23 Ingenjör:Kulturell allmänbildning är bra. Men tyvärr tror jag lagstiftarna är lite för ambitiösa när det gäller detta. Att tvinga på den vanlige gymnasiestudenten exempelvis Strindberg får nog i många fall motsatt effekt. Jag tror skolan skulle kunna göra mycket genom att uppmuntra eleverna att läsa roliga böcker, med ett mer avancerat språkbruk. Detta fungerar betydligt bättre i engelskan där motivet är tydligt att utveckla elevernas ordförråd. För mig personligen tog skolan totalt död på mitt litterära intresse, nu läser jag nästan uteslutande faktatexter på engelska.  Om syftet med den kulturella bildningen i gymnasie och grundskola är att fostra eleverna i demokratisk anda så får ju de ses som ett misslyckande med tanke på att både SD och V går bra, inte minst bland yngre män.
13:24 Joakim:Jag började själv att läsa böcker först efter att jag var klar med min gymnasieutbildning. Jag tror att det är svårt att få yngre att börja läsa, jag tror att det är ett intresse som man själv måste finna och inte bli intvingad i. Men om jag nu ser tillbaka på det så hade jag nog önskat att de i skolan tvingat mig att läsa mer böcker!.
13:24 Nils Ronquist:Kultur får aldrig marginaliseras! Idag skall allt vara lönsamt även utbildningen. Inför den gamla studentexamen som faktiskt gav en god grund att stå på.
13:25 Buster:Det är mycket viktigt att elever får en grundläggande humanistisk bildning, även om man senare gör ett annat yrkesval. Risken är annars stor för lättmanipulerade fackidioter.
13:26 Görel Gleiss:Föräldrar och lärare är viktigast för att. få barnen att läsa mer , inte kulturnämnden.
13:27 Tomas:Läsning ökar dessutom förmågan till informationssökning vilket är centralt för högre studier. En läsvan individ tar lättare till sig ny i formation och skräms inte lika lätt av stora mängder studiematerial.  Ett rikt språk och förståelse för olikheters värde är några aspekter som gynnas av läsande, något som kommit något på skam i ett samhälle med tilltagande nationalistiska tendenser. Därtill stimuleras en rik föreställningsvärld och synapsbanornas/neuronernas uppbyggnad under de tidiga åren stimuleras av den typen av stimulans.
13:27 Daniel:Tror det är svårt att få ungar att läsa mer om det inte packeteras bättre i skolan. Det är där som mångas aversion mot läsande kommer ifrån. Se över undervisningen istället alltså.
13:28 Elisabeth:Visst är det ett problem att barn läser mindre. Ju mer man läser, och lär, desto mer vill man läsa och lära. Vi har inget att förlora men allt att vinna på att få barn att läsa mer. Behöver det ens diskuteras?.
13:30 Lasse:6-8 sidor per dag enligt nytt myndighetsdekret?!.
13:30 Martin:Barn läser mindre på grund av att de spelar dataspel istället. Många dataspel innehåller både kunskap och insikter.  En kombo troligtvis bäst.
13:30 Tobias:Jag läser kanonmycket för mina barn - upp till en timme per kväll.  Det är jättemysigt, men jag tycker inte jag märker att barnen skulle vara mer läsbenägna för det. Snarare latare!  Kanske kommer det senare?.
13:31 Carl-Johan Bilkenroth:Då avslutar vi dagens debatt. Tack för er medverkan.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
