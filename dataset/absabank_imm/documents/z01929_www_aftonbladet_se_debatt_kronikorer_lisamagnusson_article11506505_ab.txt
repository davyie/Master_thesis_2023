Läsarna: Du har fel om hiphopen, Lisa.
Såhär skriver Robert:.
”Ja herregud, förstår inte redigt vad du vill komma fram till. Tanken har aldrig slagit dig att killarna med brallorna och 'dom förvirrade flickorna' som du så fint uttrycker 'gillar' själva flowet och musiken? Och jag förstår inte hur du kan dra alla hipphoppare och rappare över samma kant då väldigt många skriver bra texter som inte alls handlar om våld, vapen, och allt vad du nu påstår.”.
Friggan är inne på samma spår:.
”Hur kan du säga att hiphop har de sämsta texterna, när de har de klart överlägset bästa texterna. Jämför med pop, som du verkar gilla så är det ju bara skrattretande.. Haha. De enda de rimmar på är hjärta/smärta och dej/mej och texterna är ingenting att hurra för heller. ”.
Daniel håller däremot med Lisa:.
”Klockrent. Skönt att höra att det finns vissa kvinnor som inte jämställer macho med manlighet. Själv tycker jag att jag är manlig trots att jag sysslar med design, var bättre i syslöjd än i träslöjd och lyssnar på Elton John. Och HipHop är ja, bara tragiskt om man tar det på allvar.”.
Varför tror du att dina läsare reagerade så kraftigt på ditt blogginlägg om hiphop?.
– Jag tror att de reagerar så pass som de gör för att jag inte mesar och lindar in det jag säger. Plus att jag gillar att retas med folk. Jag gör ju det lite med flit, och så försöker jag skriva lite luftigt så att man inte bara skall bli mätt och tänka "jaha ja." Det skall finnas rum för folk att tänka lite själva.
Blir du sårad eller ledsen när du får grymma kommentarer?.
– Jag har inte blivit ledsen av en enda elak kommentar, faktiskt. Men det kanske beror på att folk är så dåliga på att vara taskiga även om jag i alla fall kan ge det till dem att de verkligen anstränger sig. Om man skall sammanfatta den vanligaste kritiken så går den ut på att jag är en ful och korkad hora som inte kan skriva, men det är ju inte sant, så varför skulle jag ta åt mig?.
Kommentarerna är vid det här laget så många att Lisa Magnusson har tvingats ge upp försöken att svara på alla. I stället har hon skrivit ett nytt inlägg, som lyder såhär:.
Apropå det jag skrev om hiphop.
