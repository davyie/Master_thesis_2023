Anställa nyanländ som "slav" för 8000kr/månad?
Nästa månad kommer en plan för den nya jobbreformen för nyanlända att presenteras. Den går ut på att företag endast betalar 8000 kronor i månaden för att anställa en nyanländ. Det är inklusive sociala avgifter så maxutgiften för dig som företagare blir alltså 8000 kronor.
För att nyanlända ändå ska nå upp till en minimilön om cirka 19000 kronor kommer staten gå in med resterande lön. Det betyder med andra ord att du och jag betalar resterande lön genom vår skatt. Det behöver inte nödvändigtvis betyda högre skatter, utan kan handla om att flytta resurser från exempelvis skola, vård och omsorg till nyanländas löner.
Det finns några små krav som måste uppfyllas av arbetsgivaren, bland annat att den nyanlände ska ha möjlighet till att studera, delvis på arbetstid. Det kan man lösa genom en kvarts morgonläsning innan varje arbetspass, eller ljudböcker från SFI om man vill ha sin nyanlände i arbete hela tiden.
Min plan är att starta ett företag för att kunna utnyttja detta privat. Med en stor familj har jag redan idag sysslor som kostnadsmässigt tillsammans med tiden överstiger 8000 kronor. Handla mat, städhjälp, byta till vinterdäck, lämna ungarna på dagis och så vidare. För 8000 kronor skulle jag och min fru få mycket mer tid samtidigt som vi skulle tjäna mer pengar på våra egna arbeten och göra en bättre karriär.
Det behövs såklart upplärning och ett bra schema för att det ska fungera felfritt, men att visa vägen till dagis, vilka basvaror jag vill ha inköpt, var dammsugaren står och vilka rum som ska städas borde inte ta mer än någon dag. Jag kanske får avsätta en extra dag för att visa hur man skiftar däck och byter olja.
Tid jag sparar varje vecka:.
*Lämna och hämta ungarna (30 minuter/5 dagar = 2,5 timmar).
*Handla (2 timmar).
*Städa (2 timmar).
*Byta däck och serva bilen (10 timmar/år = ca 11 minuter).
Bara där är jag uppe i 6 timmar och 41 minuter på schemalagd tid. Tillfälliga ärenden och jobb (posta brev, laga stuprännor och så vidare) landar säkert på minst det dubbla. DESSUTOM skulle jag om jag har ett bra skal för verksamheten kunna hyra ut min nyanlände till grannar och vänner när jag själv inte behöver honom.
Är det någon som har något att invända? Har jag tänkt fel någonstans? Vill att det ska vara så vattentätt som möjligt och ärligt talat vill jag inte heller utnyttja någon, men tror faktiskt en nyanländ skulle trivas bättre hos mig än på ett skitigt fabriksgolv och dessutom skulle nog integrationen gå snabbare. Lönen är densamma.
