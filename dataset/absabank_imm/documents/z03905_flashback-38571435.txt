Somalier och andra långtbortifrån, hur tar de sig hit?
Det är något som jag har funderat länge över. Flyktingar som lämnar sitt hem hals över huvud kan vare sig ha giltiga pass eller pengar till en flygbiljett?.
Jag är flykting själv. Vi tog oss över gränsen till ett grannland (sista sträckan till fots) som inte skickade tillbaka flyktingar. Sen blev vi omhändertagna av militärer. Vi fick fylla i en massa papper, lämna fingeravtryck och skriva på önskemål om vilket land vi ville komma vidare till. Mina föräldrars önskemål var Canada, USA, Schweiz och Sverige i nämnd prioriteringsordning. (Förlåt svenskar för att ni var sistahandsalternativet, men det fanns skäl till föräldrarnas önskan.) Efter nio månader i bevakade flyktingförläggningar (vi fick inte röra oss fritt) fick vi komma till Sverige. Här fick vi hälsokontroll och läkarvård (morsan var svårt sjuk i tuberkolos), svenska främlingspass, uppehålls och arbetstillstånd som måste förlängas vartannat år och lite starthjälp till självhjälp. Allt med hjälp av Röda Korset. De fixade ett förstajobb till föräldrarna med tjänstebostad i samråd med socialtjänsten och plats åt oss ungar i en vanlig svensk skola (bästa sättet att lära sig svenska snabbt). Vi ville till Stockholm men fick lov att ta vad som bjöds. Det blev Sveriges fulaste stad i Dalarna. Det positiva var att det fanns ett sanatorium för tuberkolossjuka på en närliggande ort med bra bussförbinderser dit.
Men hur kommer t ex somalierna hit? Alla papperslösa? Ensamkommande barn? Hur kommer de in i landet utan visum?  Det måste ja vara någon som har hjälpt dem hit? Någon som vet?.
