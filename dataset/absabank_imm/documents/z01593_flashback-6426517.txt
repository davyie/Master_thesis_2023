Utökade madatperioder för ökad EU-integration.
Det talas mycket om globalisering från tid till annan. Men när det drar ihop sig till svensk valrörelse försvinner EU-frågorna alltid bort från dagordningen. 1994 sade vi i en folkomröstning ja till EU-medlemskap. Men entuasiasmen för projektet är litet. Bara en liten klick tjänstemän i byråkratin, den tjattrande klassen och de politiska eliterna tycks känna något alls för EU. Frågorna måste på något sätt integreras i det vardagliga politiska samtalet. Här har jag en liten idé som skulle göra EU relevant i svenska valrörelser.
Som alla säkert noterat så sitter parlamentarikerna 5 år och år 2009 väljs de nästa gång. Sedan blir det valrörelse nästa gång 2014 både för EU och riksdagen, vilket också råkar vara 20 år efter att vi röstade för medlemskapet. Då kommer det troligtvis att vara en valrörelse som präglas av EU-frågor. Men jag tycker att detta varje gång ska vara något vi ska ha med oss i valdebatten. Om man därför under innevarande mandatperiod fattar beslut om att utöka mandatperioden i de allmänna valen och detta bekräftas under efterföljande mandatperiod så kommer vi att ha den situation att EU-parlamentsvalen och de allmänna valen sammanfaller.
Detta skulle få upp frågorna om EU på dagordningen. Det skulle bli en integrerad del av en längre och mer fördjupad valrörelse. Jag anser att det skulle vara av godo. Vad tycker ni?.
