Moderaternas taktik går hem i SD-landet.
För alla människor som har någon typ av kritiskt tänkande framstår Anna Kinberg Batras tal om ”svenska värderingar” som inget annat än ren retorik, ett närmande till det invandringsfientliga opinionen.
En ny taktik som med all säkerhet kommer att gå hem hos många väljare i en orolig tid, precis som Donald Trumps budskap verkar göra det i ett splittrat USA.
Genom tv-rutan, smarta telefoner och Ipads har den hotfulla verkligheten inte bara kommit oss närmare utan är ständigt närvarande, varpå rädslan blivit allt påtagligare.
Anna Kinberg Batra är en skicklig strateg som på ytan ger Sverigedemokraterna kalla handen, men under ytan för Moderaterna en politik i syfte att attrahera tillbaka de väljare som övergått till just SD.
Förr ungefär en månad sedan skrev Aras Amin (M) att vi måste ta hårdare tag mot unga kriminella i förorten. Enligt honom är stenkastning ett nytt fenomen som måste slås ned med alla medel. När Aras Amin talar om stenkastning som nytt fenomen så vet vi exakt vilka han syftar på: samma grupp som även Sverigedemokraterna har fått nog av.
Andra hårdföra moderater, som Arin Karapet, vill ha utegångsförbud i våra förorter efter en viss tid.
Det är moderaternas nya taktik, att precis som SD spela på människors känslor.
Att bränna bilar och kasta sten på hederliga poliser, ambulanspersonal och brandmän rör upp känslor givetvis, och därmed blir bestraffning av ”de kriminella i förorten” det enda rimliga konsekvensen, likheten mellan dessa och högerpopulistiska förslag är slående. För alla känner ju till vilka de kriminella i förorten är: invandrare som inte kan anpassa sig, som inte vill finna sig i Status Que, som gör uppror mot de rådande missförhållandena, på sitt sätt.
Därför tilltalar denna retorik precis de väljare som övergått till SD. Förslag om att få bukt med samhällsproblem i all ära, men om Moderaternas representanter vill att man ska ta dem på orden så hade jag velat se dem hålla lika passionerade tal eller skriva artiklar om hur vi ska skärpa lagen för de som bränner ner asylboende, eller än värre: de välbärgade människor som håller på med skatteflykt, sådana som förekommer i Panamadokumenten och blåser oss skattebetalare rejält. De som plundrar statskassan,  det som är grunden till ökade klyftor i samhället och som i sin tur bidrar till social oro.
På den fronten är det dock tyst från högersidan.
Det man gör nu är istället att piska upp en stämning som redan är hätskt, Moderaterna tar stafettpinnen från SD och polariserar samhället än mer, dock på ett subtilare sätt, lite mer PK liksom.
Men, om nu alliansen väljer splittringens linje så borde Socialdemokraterna göra det motsatta, det vill säga att ena folket genom att uppmärksamma både svenskarnas utanförskap och invandrarnas, eftersom bägge existerar, och bägge leder till systemförakt.
Annars lär splittringen och amerikaniseringen fortgå och snart får vi med all säkerhet vår egen charmtroll a la Donald Trump.
Hur svenskt är det liksom?.
Rouzbeh Masarrat Agah.
Författare till boken FTL.
Läs Moderaternas svar: Det handlar om att värderingar utmanas.
Häng med i debatten och kommentera artikeln – följ  Debatt på Facebook.
