Bryt matchen vid bråk på läktaren.
Johan Persson föreslår ( 17 maj) att huliganerna skall straffas och hållas efter av ett enat samhälle i form av polis, klubbar, skola, soc m fl. Det gäller främst det våld som förekommer på gator och torg och det våldet skall väl bekämpas som annat gängbråk.
Läktarvåldet skulle däremot effektivt kunna stävjas med att helt enkelt bryta matchen. Därefter omspel, bråkmakarlagets förlust eller dylikt. Kostnaden skulle förstås bli hög men det lär inte behövas många gånger. De 95% (minst) av fotbollssupportrarna som sköter sig vore ett kraftfullt argument mot den stökiga minoriteten.
Samma metod kan också användas då publiken skriker rasistiska tillmälen från läktarna, urspårade bråk mellan spelare t ex. Publiktrycket på matcher utan våld/rasism/sexism och bra fotboll (för det finns väl?) skulle då få en avgörande betydelse för hur spelare och supportrar beter sig, tror jag.
Evy Karlsson.
