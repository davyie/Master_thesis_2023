Gårdsförsäljning går inte ihop med Systemet.
Den svenska alkoholpolitiken bygger på ett undantag från EU-lagen. Det gör att gårdsförsäljning och detaljhandelsmonopol inte går ihop. Men detta är något som de ivrigaste förespråkarna för gårdsförsäljning sällan vill kännas vid, skriver Rasmus Jonlund (L).
Alkoholens plats i vårt samhälle och våra liv handlar mycket om känslor och kultur. Varje gång jag handlar en flaska torr cider eller mousserande vin på Systembolaget känner jag själv en glädje, över den goda drycken, det sällskap och den förtäring den kommer avnjutas med – och en glädje över att jag behöver gå de extra stegen till just den butiken. Över att barnet i en familj med missbruksproblem inte behöver vara rädd att alkoholen följer med hem från matbutiken fast man inte skulle...
Det här är en argumenterande text med syfte att påverka. Åsikterna som uttrycks är skribentens egna.
Känslor och kultur präglar även den alkoholpolitiska debatten, och det gäller inte minst den nu aktuella diskussionen om gårdsförsäljning.
Argumenten för att tillåta en lokal svensk vinodlare att sälja några flaskor av sin egen produkt till turister eller andra besökare på hens gård, är starka. Vem vill motarbeta levande landsbygd och småföretag?.
Problemet är inte att den svenska alkoholpolitiken skulle vara ogin mot svenska vinodlare, utan att den bygger på ett undantag från EU-lagen. Ett undantag som kräver att alla producenter behandlas lika.
Argumenten för gårdsförsäljning vinner samtidigt politiskt stöd. I mitt parti, Liberalerna, fattade förra landsmötet beslut om ett ja till gårdsförsäljning – förutsatt att det går att förena med Systembolagets monopol. Centerpartiet har precis tagit stämmobeslut både om ett ja till gårdsförsäljning – och ett nej till att avskaffa detaljhandelsmonopolet. Moderaterna har samma inställning och tänker driva frågan i riksdagen där den kan få stöd av Sverigedemokraterna.
Problemet är att dessa två idéer – gårdsförsäljning och detaljhandelsmonopol – är svårförenliga. Allt mer tyder på att de är helt oförenliga. Det är något som de ivrigaste förespråkarna för gårdsförsäljning sällan vill kännas vid. I stället leds debatten ofta tillbaka till de svenska småskaliga vinodlarna och en levande landsbygd, och hur kan ni vara emot det...
Skräddarsydda kurser i ämnen som intresserar och engagerar både kropp och själ.
Frågan om gårdsförsäljning har utretts ett par gånger. Båda gångerna konstateras att Sverige inte kan diskriminera utländska producenter, och enbart gynna inhemska tillverkare genom rätten att sälja sina varor på ett annat sätt än via Systembolaget. Således konstaterar 2010 års utredning att enda sättet att införa gårdsförsäljning med ett bevarat undantag för detaljhandelsmonopolet, är att ge alla alkoholproducenter i EU samma rätt att sälja sina varor, och det heller inte bara i egna butiker, och naturligtvis inte bara på landsbygden. För att ha kvar Systembolaget skulle vi alltså i praktiken själva behöva avskaffa det, genom att tillåta utländska alkoholbutiker i våra köpcentrum och stadskärnor.
Ett argument för gårdsförsäljning är att Finland har sådan. Det är dock ett undantag som enbart gäller frukt- och bärviner, odlade norr om 60:e breddgraden. Någon utvidgning till att gälla även "vanliga" druvviner tycks inte finnas på kartan.
Det finns förstås de politiker som inte ser något problem med om Systembolagets monopol faller. Det är en rimlig och konsekvent inställning. Att förena gårdsförsäljning och Systembolaget tycks däremot förbli en tulipanaros, en företeelse som inte finns i verkligheten.
Varför ska vi då slå vakt om Systembolaget och dess monopol? Sverige har framgångsrikt hållit nere alkoholskador och dödsfall. Systembolaget ger en tillgänglighet och ett utbud av alkoholhaltiga drycker över hela landet – en del av en dryckeskultur som många av oss inte vill vara utan. Samtidigt bedrivs handeln utan vinstintresse, med mindre möjligheter till spontanköp och utan "köp fler betala mindre"-erbjudanden. Det är vi många, med erfarenheter av att se och leva nära ett missbruk, som är glada för.
Rasmus Jonlund (L).
liberal kommunpolitiker och riksdagskandidat.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
