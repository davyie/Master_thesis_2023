Skulden är FN:s – ge palestinier och israeler ett liv!.
Alltsedan FN och England 1947 i ”god” kolonial anda beslutade att skänka palestinsk mark och palestinsk egendom till judarna som kompensation för Europas och nazismens grymheter har området förpestats av hat. Berörda palestinier förflyttades till flyktingläger och lovades kompensation för sina förluster, ett löfte som aldrig infriades. Kan någon med ett rudimentärt sinne för rättvisa förundra sig över att motståndsrörelser bildades? Israels förste premiärminister, Ben-Gurion, lär ha sagt, att ”om jag var palestinier skulle jag göra uppror”.
Det politiska klimatet blev inte bättre av att Israel efter sexdagarskriget 1967 nu under 39 år ockuperat de delar av Palestina som FN låtit palestinierna behålla.
När motståndsmän under andra världskriget utförde attentat i Norge, Danmark etc kallades de frihetshjältar och hyllades (utom av nazisterna förstås, som kallade dem terrorister). Men inte ens nazisterna bombade urskillningslöst landets civilbefolkning som straff för vad attentatsmännen gjort.
Men: Skulden är FN:s. Denna organisation måste äntligen uppfylla sina löften om de två folken israeler och palestinier någonsin ska få möjlighet att leva ett anständigt liv i lugn och ro!.
Läs mer:.
