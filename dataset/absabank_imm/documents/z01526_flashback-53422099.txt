Varför håller ni svenskar så hårt i svenska språket?
En viktig anledning till att invandrare har så svårt att få jobb är just språket, pratar man inte perfekt svenska i Sverige är det svårt att få jobb, så enkelt är det. Varför ska det behöva vara så? Vore det inte bättre om man bytte det officella språket till engelska?.
Egentligen finns det ingen anledning att vi ska prata svenska i Sverige, det ger inga fördelar som helst. Svenska språket pratas av bara ca 10 miljoner i världen och det gör det svårt för välutbildad arbetskraft att söka sig till Sverige. Om man började tala Engelska i Sverige kunde Sverige börja konkurrera med Australien, Kanada, Nya Zealand, USA och UK om åtråvärda högutbildade kvalificerade arbetskrafsinvandrare från till exempel Kina och Indian men också från hela världen. Se bara på Singapore, där bytte man det officiella språket från malajiska och kinesiska till engelska när man blev ett nytt land för drygt 50 år sedan. Nu när man blivit ett engelsktalande land så söker sig många välutbildade invandrare dit och det hjälper Singapores ekonomi. Befolkningen talar fortfarande sina modersmål hemma men i officiella sammanhang, media, jobbet, på gatan, affären så talas egnelska.
Så kan Sverige också bli, i takt med globaliseringen så måste Sverige anpassa sig, svenska kan ni Svenskar fortfarande studera och prata hemma och sinsemellan men engelska kan börja användas  på jobbet, media, mellan svenskar och invandrare, affärer osv.
Den stora andelen invandrare, inte minst de välutbildade och den yngre generationen, har också vid sidan av sitt modersmål engelskan som ett andraspråk. Utan detta skulle ett socialt umgänge mellan olika invandrargrupper och svensktalande vara nära nog en omöjlighet. Inte minst för välutbildade invandrare, som läkare, tandläkare och ingenjörer är det viktigt att dessa så snabbt som möjligt kan integreras och få ett arbete som motsvarar deras utbildning, vilken i flera avseenden numera är väl så god som den svenska. Det är helt klart att detta skulle underlättas om en engelska kunde användas i stället för svenska.
Mitt förslag är i korthet att Sverige borde ta ett radikalt beslut och göra engelska till ett andra officiellt språk i Sverige. Det är sannolikt att ett liknande beslut förr eller senare kommer i andra europeiska länder för att underlätta både integration och internationellt utbyte, med det vore naturligt att Sverige med sin flair för internationaliseringen kunde ta ledningen. Det finns flera länder som håller sig med mer än ett officiellt språk vilket knappast har varit till nackdel. Kulturellt sett har Sverige redan anglifierats i mycket hög grad, vilket kan ses från utbudet av program i TV-kanalerna och den ökande andelen låneord. Slutligen skulle med engelskan som ett andra officiellt språk jämlikheten mellan svenskar och invandrare förbättras och integrationen påskyndas.
Jag är inte ensam heller:.
