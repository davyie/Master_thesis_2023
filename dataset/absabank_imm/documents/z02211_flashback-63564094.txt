Konservatism och familj - En samlad diskussion.
I denna tråd är avsikten att allehanda frågor om fr a värdekonservatismens syn på familj, familjebildning, sexualitet och därtill hörande frågor skall kunna diskuteras i vidare former. Exempel på sådant som kan vara lämpligt att ta upp för behandling:.
1) Kärnfamiljen som byggsten i ett fungerande samhälle. Detta är i regel närmast ett värdekonservativt axiom, men man behöver förstås inte hålla med om det. Vari ligger förtjänsten med att kärnfamiljen är norm i ett samhälle och vilken kritik kan riktas mot detta? Bör det allmänna på olika uppmuntra kärnfamiljen, och i så fall hur?.
2) Alternativa familjebildningar? Är dessa alltid sämre än kärnfamiljen, eller finns det andra goda eller någorlunda likvärdiga former?.
3) Hur ser värdekonservativa på sex och sexualitet? Enbart inom fasta relationer, eller litet hipp som happ? Vem skall bära konsekvenserna av sexuella aktiviteter? Konservativas syn på samtyckeslag, lösaktighet eller sexköp inom och utom landet?.
4) Det går inte att komma ifrån frågarna om preventivmedel och abort, och att konservativa haft blandade uppfattningar om det förra, men i regel varit negativa till det senare. Att utvecklingen på det medicintekniska området varit omvälvande under 1900-talet, och möjliggjort tämligen effektiva preventivmedel är odiskutabelt, men hur skall man etiskt se på detta utifrån ett värdekonservativt perspektiv?.
Det finns många frågor att behandla, och alldenstund konservatismen tycks bli mer aktuell i samhället, krävs det en levande debatt i dessa frågor.
