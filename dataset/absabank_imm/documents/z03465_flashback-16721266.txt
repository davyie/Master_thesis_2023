Hur kan SD kvaddas?
Såväl regeringsalliansen som oppositionen vill inte ha in SD i riksdagen. Orsaken är dels att SD tar röster från de etablerade partierna, samtidigt som partiet kan hamna i en vågmästarposition, som trasslar till de nuvarande styrkeförhållandena i riksdagen.
Vilka taktiska möjligheter har de nuvarande riksdagspartierna att förhindra att SD når 4 procent eller mer i valet nästa år?.
Går det att spräcka SD? Redan talas om uppkomsten av ett nytt, mindre islamfientligt utbrytarparti inom SD.
Kan man fortsätta att avslöja kriminella och gamla nazister och rasister inom SD, så att vanliga väljare stöts bort?.
Ska man försöka dra in SD i debatter som inte handlar om invandring och försöka få partiet att ta ställning till nedskärningar, skatteökningar och andra impopulöra frågor?.
Ska man i smyg stödja någon chanslös konkurrent till SD som ND, så att det partiet knycker så många ultrahögerröster som möjligt från SD? Metoden är knappast effektiv, då ultrahögern är en ganska liten grupp och SD numera framförallt fiskar efter övriga riksdagspartiers väljare. Men i området strax under och strax över fyra procent kan även mycket små röstmängder få avgörande betydelse.
