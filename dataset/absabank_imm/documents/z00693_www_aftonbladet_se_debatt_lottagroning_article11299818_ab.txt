Sd blir starkare när de motarbetas.
Unga industriarbetare gillar Sverigedemokraterna. Om det vore val i dag skulle åtta procent rösta på partiet. Det visar en opinionsundersökning som tidningarna Expo och Dagens Arbete låtit göra.
Anders Ferbe som är vice ordförande på metall säger till Ekot att det är en självklarhet för facket att bekämpa sd. Att de inom facket satsar på utbildning som handlar om integration och alla människors lika värde.
Det är givetvis behjärtansvärt, men det är yttest tveksamt om det löser några problem. Sd:s styrka är att de dels är ute bland folk på platser där nästan aldrig någon annan politiker vistas och än mindre en facklig ombudsman. Dels är de populistiska. Klyftorna ökar i samhället, många upplever att makthavare har gräddfiler.
Dessutom flyttar jobben utomlands och välfärden minskar. Sd är oerhört skickliga på att utnyttja människors vrede och maktlöshet och vända den mot invandrarna.
De övriga politiska partierna svarar med att hävda att sd är dumma. De talar inte om problemen, de har inga lösningar på problemen och invandrare ska vi helst inte tala om. Dessutom jagas sverigedemokrater, och etablissemanget gör allt för att sätta demokratin ur spel.
Det är sannerligen en misslyckad strategi som bara gynnar sd och främlingsfientligheten.
Lotta Gröning.
