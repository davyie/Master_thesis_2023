Människor hamnar i kläm i det politiska trolleriet.
Det är nog en och annan förtidspensionär och en hel del socialbidragstagare som blir stötta av regeringens budskap om att färre sjukskrivningar leder till nya reformer. Vi förstår av nödropen till debattsidan att det finns vissa trix för att minska sjukskrivningarna. Tvinga folk att leva på kommunala socialbidragspengar är bara ett sätt. Pär Nuder kallar omflyttningen av pengar i budgeten för ett trolleritrick. Visst kan även vi understyrka att politikerna är goda förvandlingskonstnärer. Så goda att Joe Labero Kan få konkurrens i Las Vegas!.
Problemet med det politiska trolleriet är att männsikor hamnar i kläm, de blir försvarslösa och rättslösa och i händerna på tjänstemän som har ett regelverk att följa. Handläggarna får högre lön för att de följer reglerna och inte tar hänsyn till rent mänskliga aspekter. Chefen vet nämligen alltid bäst i statliga organisationer. En socialsekreterare, Eva Hillén Ahlström, skriver om problematiken på debattsidan idag. Hokus, pokus filiokus så blir sjukskrivna socialbidragstagare och kommunens ansvar - och staten slipper bry sig.
Lotta Gröning.
