Lagligt att sko sig på flyktingbarn.
Många har skurit guld med täljkniv i branschen.Anders Österberg och Jonas Bergström.
Det här är en argumenterande text med syfte att påverka. Åsikterna som uttrycks är skribentens egna.
Jan Emanuel Johanssons engagemang för de mest utsatta under sin tid i riksdagen hedrar honom. Men det är mindre aktningsvärt att driva hem för flyktingbarn med många brister och samtidigt ta ut stora vinster. Jan Emanuel Johansson säger att han vill satsa på de mest utsatta, men varför stoppar han då pengarna i egen ficka? Det är lättare att argumentera för sina principer än att leva upp till dem.
Debatten är större än Jan Emanuel Johansson. Han är ett exempel som visar på ett systemfel. Många har skurit guld med täljkniv i branschen. Enligt SVT hade en tredjedel av de privata bolag i landet som driver boenden för ensamkommande flyktingbarn år 2010 vinstmarginaler på över 15 procent, några på drygt 30 procent. Giriga vinstinressen kan inte mättas. Våra gemensamma resurser måste gå till barnens behov.
Enligt FN:s barnkonvention har ensamkommande flyktingbarn rätt till samma skydd som andra barn i Sverige. När svensfödda barn far illa griper sociala myndigheter in och genomför omfattande utredningar.
Detta gäller inte alltid för flyktingbarnen vilket FN:s barnrättskommitté har kritiserat Sverige för. Alla barn ska ha samma rättigheter. Att barn inte betraktas som fullvärdiga människor i andra sammanhang gör vuxna till ytterst ansvariga för alla barns välbefinnande. Oavsett vilket land man kommer ifrån. Därför måste barnkonventionen göras till svensk lag.
Sverige kommer att ta emot många ensamkommande flyktingbarn under de kommande åren. Detta kräver transparens både i mottagandet och hos dem som driver flyktinghem. Alla som driver eller har för avsikt att driva hem för ensamkommande flyktingbarn ska vara beredda på kritisk granskning.
Skräddarsydda kurser i ämnen som intresserar och engagerar både kropp och själ.
Till skillnad från Johansson så anser vi att barnens rätt alltid måste komma före företagens vinstintressen. Huvudproblemet är att det i dag att det är lagligt att sko sig på att ta emot ensamkommande flyktingbarn.
ANDERS ÖSTERBERG.
internationell ledare Unga Örnar.
JONAS BERGSTRÖM.
ordförande Ung Kristen Vänster.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
