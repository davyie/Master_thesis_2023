Rasism föder rasism?
Första gången jag upplevde rasism var när jag precis hade kommit till Sverige med min familj, och bodde på en flyktingförläggning i Skåne, detta var i början på 90-talet.. Redan samma dag som vi kom dit så fick dom ett bomblarm mitt i natten, och vi fick utrymma hela flyktingförläggningen och fly till en rätt stor idrottshall några km därifrån...alltså en hel flyktingförläggning med allt ifrån ensamkommande flyktingar, till barnfamiljer - som fick fly flera km mitt i natten pga ett bombhot som kom ifrån de lokala rasisterna..detta hände totalt 4 gånger under vår vistelse på den flyktingförläggningen, men där var aldrig någon explosion så det var väl bara falska larm..
När jag senare började gå i skolan, på en annan ort som också låg i Skåne, så blev jag ofta påhoppad av de Svenska eleverna och fick hålla mig inomhus på rasterna för att inte åka på stryk, hela låg och mellan - stadiet. Lagom till att jag skulle börja på högstadiet så flyttade vi upp till en annan ort, i Göteborgs-regionen, och då blev det lite bättre, de svenska eleverna i allmänhet var mycket snällare mot en, men fortfarande fanns det såna som kallade en för blatte, apa (obs att jag är lika vit som vilken vanlig svensk som helst), och ofta hamnade man i slagsmål, vare sig man ville eller inte - men nu var det lite annorlunda för det fanns andra svenska elever som var "på min sida" och kunde gå emellan och avstyra det hela..
Gymnasiet som vi pluggade på låg i en annan kommun, där det fanns betydligt många fler invandrare, och jag fick många vänner på den skolan så då blev situationen mycket bättre. Dom som tidigare hade varit värst mot mig, vågade nu inte göra mycket mer än att möjligtvis kolla snett när dom gick förbi mig, för dom visste att jag inte var ensam längre, jag hade vänner som kunde ställa upp för mig om jag behövde det. Iom detta så började även de svenskar som tidigare varit mina vänner, glida ifrån mig, för att nu såg dom mig bara som "en av invandrarna" i skolan, och då bör tilläggas att vissa av dessa killar kunde bete sig riktigt illa, och även om det oftast var mot svenskar som hade rasistiska åsikter, så tycker inte jag personligen att det gör det mer rätt. Det tråkiga var ju att antingen så hängde jag med mina Svenska vänner och var "en sjysst invandrare", eller med mina utländska vänner, och då sågs som en av de "jobbiga invandrarna" som bara bråkade hela tiden, fastän jag inte var sån..
