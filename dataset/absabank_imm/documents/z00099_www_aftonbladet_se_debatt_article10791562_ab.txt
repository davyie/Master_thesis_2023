”Vi är värst i världen”.
Bitte tror vi är värst i världen när det gäller åldersfixering: ”I övriga Europa betraktas de över 50 som en tillgång i arbetslivet för deras kompetens och erfarenhet”.
Lovisa: ”Av egen erfarenhet och enligt vänner som reser mycket utomlands är det tyvärr så här illa! Utomlands är man mycket mer hövlig och vänlig mot varandra; håller upp dörrarna, ber om ursäkt om man stöter i någon etc. Det är stor brist på artighet, vänlighet och hyfs! Trist men sant! Egoism och känslokyla...”.
Kristian: ”Kanske svenskar inte är värst av alla, men dåligt ligger vi till. Man ska vara smal, operera brösten, fylla läpparna - och ha ett aktivt uteliv även om man har familj. Man ska prata om sex och vara experimentell. Man ska...”.
Rädsla.
Några läsare tror att det beror på rädsla.
Gubbjäveln: ”Ni vet inte vad ni missar. En gammal människa har mer att berätta än du tror och om man inte frågar dom så missar man mycket. Prova att ta kontakt om du törs. Dom bits inte, är oftast snälla och kluriga och vet mer än du som snorvalp kan ana :-)”.
mysko ”Jag tycker ungdomarna är trevligare än dom äldre. De flesta unga iallafall... ja kan inte prata med äldre. Äldre klassar jag 30+ och jag vill inte bli äldre heller. Är 20 och asrädd för o bli äldre”.
Avstånd.
Plättan tycker att det är synd att många unga lever långt ifrån sina äldre släktingar: ”Får barn umgås naturligt med äldre personer lär de sig respekt och tycker om att lyssna på hur det va förr. Den äldre blir en viktigt pusselbit i dersa liv”.
Tillgång.
Muppen skriver att det dessvärre är sant: ”Men det är så synd, det finns så oerhört samlad kunskap, ofta i form av livserfarenhet, som lätt går till spillo”.
Janne: ”Jag tycker att äldre absolut är en tillgång med sin livserfarenhet och kunnande.
oma: ”Fruktansvärt att klaga på äldre! Vilka skulle vi annars lära av. Utan de som är gamla nu skulle vi inte ha det så bra som vi trots allt har det här i Sverige. Gamla ska ha respekt och fin vård”.
Kommunikation.
Några läsare skriver om att det är svårt att kommunicera över åldersgränserna.
jepa: ”Kommer du med hjälpande kritik till dagens ungdomar och ungar så tål de ej det, och de enda de klarar av är att tro att de kan och vet allt men i själva verket är det inte så, många jag känner är trötta på de unga nu för tiden”.
Signaturen 35: ”Jag är ju ingen ungdom, och jag har både yngre och äldre vänner, men jag märker tyvärr att de som är äldre tycker att de alltid vet bäst!(pga erfarenhet som de kallar det.) SYND! Jag tycker att alla kan lära av varandra oavsett ålder. Och respekt - det är väl inget man bara ska visa äldre!”.
Åldersfixering.
ELISA tycker att vi ska låta var ålder ha sin charm: ”Om vi accepterar vår ålder och lär oss tycka att varje ålder har sin tjusning med för och nackdelar så kan vi också lära oss respektera varandra”.
smala sussie: ”Jag tycker dom äldre är mer utseendefixerade än vad jag är. [...] Det är fint med rynkor tycker jag”.
grodan: ”Är man nyfiken blir man inte gammal. På utsidan bryr jag mig inte. Jag är vacker som jag är. Har man ett liv så spenderar man inte en massa tid framför en spegel och räknar rynkor”.
Skit i åldern - Rädda skörden!.
Ung och vis saknar de äldres stöd: ”Idag pågår det en katastrof i tystnad; vi håller på att förbruka vår och detta lands framtid, (ungdomarna). Kasta spegeln ni äldre, bli bra förebilder och stötta ungdomarna istället. Ni behövs!”.
Birgitta Wilén.
