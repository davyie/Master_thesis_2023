Sverigedemokraterna går till val 2018 på att utrota äldrefattigdomen.
Under Sverigedemokraternas valupptakt intervjuades partiledare Jimmie Åkesson av aftonbladet TV. Där lanserade han en stor framtida satsning från Sverigedemokraterna - Att utrota äldrefattigdomen.
Att värna äldres och pensionärernas situation har länge varit en kärnfråga för Sverigedemokraterna som även då har satsat mycket i sin budget på äldrefrågor. Målgruppen är även en stor del av Sverigedemokraternas väljare.
* Sverigedemokraterna kommer uppmärksamma att mellan 200.000-300.000 pensionärer räknas som fattiga och lever under EU:s fattigdomsgräns. Vissa siffror talar till och med om 355.000 som lever under en fattigdomsgräns. Mellan var femte till var tionde pensionär kan räknas som fattigpensionär.
* Sverigedemokraterna kommer höja garantipensionen med 10%, vilket motsvarar 800 kronor mer i månaden för dom fattigast garantipensionärerna.
* Sverigedemokraterna vill rakt av helt ta bort skillnaden mellan lön och pension, så att pensionärer inte betalar mer skatt än den arbetande delen av befolkningen. Detta har partiet budgeterat för under flera års tid nu.
* Pensionärer i den yngre kategorin som fortfarande har möjligheten och viljan att jobba extra ibland ska ges ökade möjligheter till detta. Är man en fattig pensionär som har låg inkomst  och pension kan några timmar i veckan göra stor skillnad och kraftigt öka livskvalitén. Det handlar även om respekt för den äldres kunskaper och erfarenheter.
* 40.000 är undernärda/svälter och 100.000 riskerar undernäring/svält inom svensk äldreomsorg. Sverigedemokraterna vill komma bort från vakuumförpackade matlådor till vällagad näringsriktig kost lagad av en kock. Matstandarden inom äldreomsorgen borde garanteras vara minst lika god som gällande skolmaten. Detta ska vara en rättighet för våra äldre.
* Andra satsningar som SD lade fram i senaste vårbudgeten är Äldrevårdcentraler, fler vårdplatser för äldre 85+, extra pengar till den palliativa vården och fler mobila enheter inom sjukvården som kan nyttjas av äldre.
