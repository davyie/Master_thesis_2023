Visst, för mycket skryt kan lukta illa.
Nu blir jag riktigt förbannad! Varför smyghöjer ni priset på  under jul- och nyårshelgerna? Inte en rad i tidningen om att priset gått upp.
Simon, Järvsö.
Svar:  har under flera år höjt priset från åtta till tio kronor under storhelgerna. Kvällstidningarna är de enda som kommer ut dessa dagar och produktionskostnaderna blir betydligt högre på grund av att det är storhelg. Jag hoppas du håller med mig om att det trots allt är mycket billigt för all den läsning som bjuds.
Sluta ta ställning innan rätten dömt.
Nu är det dags för fjäsk för svenskar som sitter i fängelse i utlandet igen. Förut gällde det Calle Jonsson, den här gången är det Mikael Hellström som får support i kvällstidningarna. Hur vågar ni ta ställning innan den spanska rätten dömt? Rättssäkerheten gäller faktiskt i EU-landet Spanien i samma utsträckning som i Sverige?.
Emma G, Mölndal.
Svar:  har absolut inte tagit ställning i skuldfrågan. Vi har däremot nyhetsrapporterat inför den rättegång som började i dagarna.
Sportbladet borde sluta med sitt skryt.
Hej skryt-Anders! STÖRST, BÄST – OCH VACKRAST! Varför skryter Sportbladet var och varannan dag? I tisdags togs hela sidan 1 (för vilken gång i ordningen?) upp med eget skryt av chefen Ronny Olovsson. Vore det inte smartare att använda tidningenspappret åt riktiga sportnyheter istället?.
Johan, Arboga.
Svar: Visst, för mycket skryt kan lukta illa. Men när Sportbladet drar igång nya satsningar brukar det synas ordentligt. Senast handlade det om en offensiv inför vinter-OS som startar om en knapp månad.
Lovar ni att experternas råd funkar?.
Får jag pengarna tillbaka om jag satsar fel på ”Experternas bästa fonder”? Alltså, går  (den 10 januari) i god för att dessa ”experters” råd funkar?.
Elis Andersson, Stockholm.
Svar: Är du beredd att dela vinsten med mig också? Skämt åsido, experternas tips är bara just tips om vad dessa personer själva skulle satsa på. Sen är det upp till dig och alla andra att bestämma om tipsen är värda att lyssna till. Lycka till.
Ingen bryr sig om Linda Rosings åsikt.
När ska ni fatta att ingen bryr sig om vad Linda Rosing tycker. Med vilken kompetens kan hon uttala sig? Bara för att hon själv haft ”publikt” samlag gör det henne inte till någon expert.
Hans.
Svar: Många tycker mycket och en del till och med illa om Linda Rosing. Men hennes åsikter behöver väl inte diskvalificeras på grund av att hon själv haft sex i tv.
