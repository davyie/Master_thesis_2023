Skrämmade likriktning i barnens tidningshylla.
Den senaste tidens debatt om utgivning av nya barntidningar har varit intressant att följa. Både förespråkare och kritiker verkar dock ha samma mål med sin argumentation, nämligen att barnen och deras föräldrar själva ska få välja vilka tidningar de vill läsa.Vi menar att det val man idag kan göra är ytterst begränsat, i fler avseenden. Allt man har att välja på i barntidningshyllan kommer från en och samma utgivare. Och detta utbud är dessutom mycket enahanda vad gäller innehåll och värderingar.Tänk om alla matvaror i butiken kom från en enda leverantör som dessutom proppade rätterna fulla med socker och färgämnen.I en medelstor matbutik innehåller tidningshyllan 21 barntidningar. 15 av dessa är inplastade och prydda med lockbete. Ungefär hälften är serietidningar (alla utom en med killar i framträdande roller) och resten baserade på intresse/kommersiellt varumärke (alla dessa tydligt riktade mot antingen tjej eller kille). Alla dessa 21 tidningar ges ut av samma förlag.Ett enda storförlag som väljer vad barn ska läsa, bli nyfikna på, skratta åt, inspireras av och tänka till kring, 2011 i Sverige? Hur är detta möjligt?Det råkar falla sig så att detta förlag själva äger den enda breda distributionskanalen ut i handeln, tillsammans med tre andra stora förlag. Sedan några år tillbaka har man beslutat sig för att inte låta fler förlag använda sig av deras tjänster.Denne distributör har ensam tillgång till 2/3 av butikerna. Dessutom har många butiker och hela kedjor beslutat sig för att bara ta in tidningar denna väg. I praktiken är alltså dörren stängd till långt mer än 70 procent svenska butiker. Man har gjort det svårt och närapå omöjligt för andra förlag att ta sig in och synas på marknaden. Och syns man inte finns man inte. För att hitta annan barnläsning i tidningsform idag krävs gediget detektivarbete av engagerad förälder och prenumeration. Något som vi erfarit de två år vi arbetat med ”Tivoli med vänner”, den enda andra barntidningen som existerar för yngre läsare.Genom total marknadsdominans och lockleksaker går affärerna bättre än någonsin. Finns inga alternativ går det dessutom bra att tumma på både innehåll, omfång och kvalitet. Stora delar av innehållet i tidningarna utgörs av produktplaceringar, idolbilder och serierepriser, vilket är snabbt och billigt att ta fram.Svenska småtjejer idag kommer alltså fortsätta matas med "allt det som intresserar tjejer", enligt den enda aktören i barntidningshyllan, dvs mode, kändisar, skönhet, hår, skolan, kompisar, killar och vänskap. Är man något yngre och tjej är det sött och gulligt som gäller.Den rådande monopolsituationen och bristen på konkurrens i barntidningshyllan bäddar för kommers och enkelriktning av barn. Det är dags för både makthavare och handel att agera för att bredda utbud av tidningar och valmöjligheter för 2011 års barn och föräldrar.
Camilla Nyman och Jennie Warg, barntidningen Tivoli med vänner.
