Bara acceptera kvotflyktingar?
Ju mer jag lär mig om flyktingströmmarna i världen, flyktingsmugglarna och de som missbrukar asylrätten, desto mer förvånad blir jag över att Sverige inte vägrar ta emot några andra än kvotflyktingarna.
Det är, ur alla avseenden bättre. För alla.
(En kvotflykting är en som i flyktingläger väljs ut av FN:s flyktingorgan (UNHCR) och som söker asyl på plats. De som blir uttagna får ofta lära sig om Sverige där och när de kommer hit placeras de genast ut i en kommun och kan börja sitt liv).
Ur rättvisesynpunkt - hur många flyktingar har råd att betala för resan till Sverige?.
De flesta klarar av att ta sig till ett flyktingläger i närheten.
Ur rättssynpunkt - hur många klarar av att ta sig till Sverige på laglig väg?.
Om inga blev prövade här, skulle alla flyktingsmugglare få byta jobb och en miljonindustri skrotas.
Ur genussynpunkt - idag kommer nästan enbart män. De kan sedan hämta hit "sina" kvinnor. Ensamstående kvinnor har inte en chans.
Ur samhällssynpunkt - få protesterar om människor från flyktingläger kommer hit. De är alldeles uppenbart skyddsbehövande.
Idag kommer de som har råd och som har kriminella kontakter - inte de som bäst behöver skydd, vilket gör att invandrarfientligheten sprider sig som en löpeld, liksom folks misstroende för politikerna.
Det är ett utmärkt sätt för Sverige att "rädda ansiktet" - våra politiker kan fortsätta stoltsera med den svenska invandringspolitiken (trots att den suger och är kass i jämföelse med flera andra EU-länders - inte minst vad gäller sjukvården som är under all kritik).
Vi kan hjälpa människor som verkligen behöver hjälp och vi kan dra undan mattan för ligisterna.
Varför i hela friden tar inte Sverige emot fler kvotisar och färre som kommer hit?.
