Stoppar du sverigedemokraterna?
På tal om moral och yttrandefrihet vad gäller annonser.
Du skriver i ditt svar till Samuel ”...... ska jag som ansvarig utgivare stoppa annonser för företag som jag inte gillar. Vi lever i en demokrati med yttrandefrihet och tryckfrihet, det ska vi vara rädda om”.
Då kan man ju undra om du skulle stoppa en helsidesannons från sverigedemokraterna eller något annat främlingsfientligt parti?.
Svar: Nej, det skulle jag inte göra om innehållet var lagligt. Skulle den däremot innehålla till exempel hets mot folkgrupp som är ett brott, skulle den stoppas.
Är fotbollsbråk värre än pedofili?.
I artikeln ”Fotbolls-mördare” efter ”Skandalderbyt” har ni tydligt lagt ut alla ansikten på bild, men pedofiler och mördare kan ni pixla ansikten på.
Varför ska dessa personer hängas ut men inte exempelvis en pedofil?.
Svar: De bilder vi visade var rena nyhetsbilder som skildrade bråket och kaoset på Söderstadion. De personer som rusade in på planen får faktiskt stå sitt kast och inte gnälla över att tidningarna skildrar det som hände.
Du, och många upprörda läsare, jämför med andra brott, till exempel pedofilövergrepp på barn. Men skillnaden är stor. Jag tror inte du menar allvar med att tidningar skulle visa bilder på sexuella övergrepp på små barn. Eller hur?.
Varför får inte de komma till tals?.
När ni skriver någonting om sverigedemokraterna så har ni bara med folk som har åsikter om dem, men inte någon från sverigedemokraterna som får kommentera det.
Jag har själv studerarat journalistik och då fick vi lära oss att man som journalist alltid ska få en kommentar av de berörda så att de kan förklara eller kommentera vad de tycker i frågan.
Säga vad man vill om sverigedemokraternas politik, men det är ändå konstigt att de inte får komma tilltals?.
Svar: Där har du fel.  gjorde för cirka en månad sedan en stor granskning av sverigedemokraterna och dess politik. Och där fick ledande företrädare för partiet komma till tals.
Får ni inte skriva om piratpartiet?.
Döm om min häpnad när jag fann att piratpartiet ej är med i granskningen ” granskar uppstickarna”. Hur kan du motivera att det största partiet utanför riksdagen, som har ca 22% fler medlemmar än miljöpartiet (enligt partiernas egna siffror), och är större än både fi och junilistan, inte är med i denna granskning? Förbjuds ni att skriva objektivt om partiet av era ägare?.
Svar: Nej, våra ägare är så förståndiga att de inte försöker lägga sig i det redaktionella arbetet. Vad beträffar småpartierna så har vi valt ut de största, men naturligtvis finns det massor av andra partier som också kunde ha platsat i en större granskning.
Vilket parti lägger du din röst på?.
Hej Anders. Jag och många andra läsare är väldigt nyfikna på hur du kommer att rösta. Vilket parti blir det och varför? Jag respekterar om det är hemligt, men jag skulle gärna vilja veta om det är vänsterblocket eller alliansen rösten hamnar hos.
Svar: För att slippa anklagelser och spekulationer har jag valt att inte rösta alls.
