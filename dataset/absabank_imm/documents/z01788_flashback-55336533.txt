Tre miljoner syriska barn utan skola och framtid - Migrationsverket får pengarna.
Syrien har innan år 2011 varit ett förhållandevis ekonomiskt välutvecklat land i MENA-regionen där barnen åtminstone har fått grundskola - till skillnad från länder i fullständigt kaos, som Afghanistan eller Somalia. Utbildning är livsviktigt för ett land, en analfabetisk befolkning kommer att ha sämre framtidsutsikter, begå fler brott, vara mindre produktiv och det kommer i sin tur göra det extremt svårt att bygga ett fungerande land. Nu håller detta på att hända Syrien. Om vi blickar framåt tio år i tiden så kanske det mesta av kriget har slutat, fred kanske råder i en majoriteten av provinserna - men om den nya generationen inte har fått skola, vad ska hända då?.
Tre miljoner syriska barn är nu utan skola:.
Skurkarna är dels merparten av världens länder, som helt enkelt är snåla och egoistiska. Men också världens generösaste länder som Sverige som gör en katastrofal ekonomisk felprioritering och bidrar därmed indirekt till denna fruktansvärda situation. Migrationsverket har aviserat att det behöver 35 miljarder per år.
för ett hundratusental asylsökande, samtidigt som UNHCR endast behöver 9.000 kr per år och barn eller cirka 27 miljarder kronor för att ge rejäl hjälp till 3 miljoner barn.
Dessa 3 miljoner barn skulle få mat, vatten, skola, medicin, tak över huvud, trygghet och säkerhet till en kostnad av flera miljarder mindre än Migrationsverkets begärda utgiftsökningar för ett hundratusental asylsökande i Sverige - där en majoriteten inte ens kommer från Syrien och många är ekonomiska migranter samt vuxna män. Sverige hade istället kunnat lägga 27 miljarder på UNHCR för att hjälpa miljontals barn och familjer - vilket hade bidragit till att färre behövde ta sin flykt till Europa. Migrationsverket hade då kunnat få kvarvarande 8 miljarder och tvingats till att effektivisera, tält, matpaket och vatten som regel - inte undantag för exempelvis alla vuxna män som kommer. Snabbare handläggningstider av folk som inte kommer från Syrien, exempelvis besked om utvisning för afghanska migranter som har levt och kommit från Pakistan, Iran eller säkra provinser i Afghanistan.
Gör Sverige bra prioriteringar? Tycker verkligen någon att det är bra att Sverige indirekt dödar folk (slaktar biståndet och avstår satsningar på UNHCR till förmån för Migrationsverket, Bert Karlsson med fler)? Hur kan inte media ställa hela den svenska regeringen till svars för dessa katastrofala prioriteringar?.
