Integrationsverket: "Förutsättningar för integration saknas".
I den nyligen publicerade rapporten "Ett förlorat år" konstaterar Integrationsverket att trots dom ofantliga resurser samhället skjuter till saknas det förutsättningar för snabb integration av invandrare. Ytterst få deltar i arbetsmarknads- eller integrationsinsatser. SFI är dock undantaget, där deltar över 90 procent, men bara 27 procent har uppnått betyget godkänt i någon av de SFI-kurser som erbjudits. Man konstaterar också att det är långt kvar till samhällsmålet om en snabb etablering och integration av invandrare. Rapporten föranleddes av att 16 myndigheter fått till uppgift att analysera regeringens 24 integrationspolitiska mål, detta är Integrationsverkets bidrag.
Detta är ju en tämligen svidande kritik av den förra regeringens tafatta försök, och även en känga åt den nya som uppenbarligen inte heller har någon lösning i sikte. Vad jag undrar är varför man öht fortsätter att ösa resurser i detta omättliga gap som integrationen uppenbarligen är? Har man så svårt att se sambandet antal "flyktingar" och problem med integrering? Vi har under dom senaste 40 åren sett en närmast oavbruten socialdemokratisk invandrings- och integrationspolitik totalt misslyckas, men ingen vågar ta bladet från munnen och ställa frågan "kan det möjligtvis bero på antalet vi tar emot?" Man borde alltså ställa sig frågan om det inte skulle finnas bättre förutsättningar till en vettig och human integrationspolitik om antalet asylanter vore 3-4000 om året istället för 30-40000. Den nya regeringen verkar lida av samma handlingsförlamade och räddhågade inställning till det som för varje tänkande människas är det reella problemet, dom oerhörda mängder "flyktingar" som tas emot varje år.
