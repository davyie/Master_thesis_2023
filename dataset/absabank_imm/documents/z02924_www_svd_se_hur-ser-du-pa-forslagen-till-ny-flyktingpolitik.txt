Hur ser du på förslagen
till ny flyktingpolitik?.
Tre allianspartier har nu kommit med nya förslag i flyktingpolitiken. Först KD, därefter FP och nu Centerpartiet. Är Alliansen på väg att förändra sin politik i SD:s riktning? Är det bra? Eller har partierna andra skäl att komma med ny politik? Hur ser du på de nya förslagen? Läs hela dagens diskussion!.
13:00 Carina Stensson:Hej och välkomna till dagens diskusison, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
13:01 Joakim:Det mest spännade med alla dessa förslag från Kd, Fp och C är hur det kommer att slå i opinionsmätningarna. Sd röstarna får ett alternativ med Kd och Fp. C går "All in" på öppna gränser. Detta kommer att skaka om siffrorna i opinionsmätningar framöver, det är jag övertygad i.
13:01 Ulf:För mig som absolut inte röstar på SD är det en lättnad att se att flyktingpolitiken nu äntligen kan komma att behandlas som vilken fråga som helst. Min åsikt är att genom att sopa frågan under mattan helt har spelat SD i händerna. Dessutom har berörelseskräcken gjort att problemen hopat sig och nu står vi inför en katastrofal situation med mängder av flyktingar som inte har en chans att bidra till samhället. Det krävs omedelbara åtgärder och dessutom tar partierna ifrån SD deras paradfråga genom att ta fram egna konkreta förslag.
13:01 Anders P:Mindre symbolpolitik och språkfrågor. Mer konkreta åtgärder. Alla behöver inte kunna svenska. Känner många som jobbar här utan att tala svenska. Svenskar utomlands lär sig inte heller alltid landets språk. Engelska räcker. Förslaget om att låta flyktingar växla till arbetskraftsinvandrare är bra.
13:02 Erik:FP: gammal skåpmat som aldrig genomförs då de har chansen. KD: början till en riktig problemformulering men håller inte ihop. C: pytsande av pengar som inte finns och bedrägligt införande av fri invandring bakvägen.
13:03 Christopher:Det är bra att några äntligen vågar ta upp frågan, trots att de riskerar att få löpa gatlopp i media. Ett problem med SD:s framfart är att hela frågan om invandring har blivit så infekterad att ingen vågar tala om den i annat än termer av "vem-är-mest-anti-sd". Det FINNS mellanting mellan "totalstopp" och "Alla-får-komma-hit" och vi måste diskutera det.Vi behöver få en jämnare invandring till Europas olika länder. Förslag som lagts går i rätt riktning, t.ex. TUT i stället för omedelbart PUT.
Skräddarsydda kurser i ämnen som intresserar och engagerar både kropp och själ.
13:03 Carina Stensson:KD var först ut av allianspartierna med nya flyktingpolitiska förslag, bland dem lägre bidrag och tillfälliga uppehållstillstånd. Göran Hägglunds debattartikel publicerades på DN Debatt 18 december.
13:05 Egon Tillfors:Inget av de förslag som hittills luftats åtgärdar något av problemen. Alla partier har en lång väg att gå. Möjligen är det ett första uppvaknande som sker, men det krävs betydligt skarpare åtgärder om landet ska räddas. Och då är jag ändå optimistisk.
13:05 Ilmar:Sverige borde ha en immigrationspolitik och asylregler som är likvärdiga med övriga nordiska länder och helst även övriga EU. Annars blir flykting- och invandringsströmmarna helt skeva. Det är därför Sverige har överlägset flest asylsökande per capita i hela Europa. Inte hållbart enligt mig, och en grogrund för rasism och stora integrationsproblem.
13:05 B:Enligt min mening är det viktigaste att verkliga flyktingar får skydd, att systemet inte missbrukas. Det är oroande att anställda hos Migrationsverket vittnar om att den största delen asylsökande numera inte visar ID-handlingar. Hur vet vi då vilka som är riktiga skyddsbehövande och vilka som kan vara allt från personer som har begått krigsbrott och vill gömma sig i Sverige till personer som inte har begått sådana brott men ändå inte har rätt till asyl. Systemet får inte missbrukas. Men riktiga flyktingar ska förstås få skydd. Och av fler länder än bara Sverige.
13:06 Magnus:Jag undrar varför vi ska bygga boenden till flyktingar när vi inte klarar av att bygga till oss svenskar. Varför ska vi svenskar ta bolån och skuldsätta oss medan flyktingar ska få en gräddfil? Denna orättvisa kommer göra samhället mer hatiskt.
13:06 Rand Corp.:Problemen med förslagen är att de inte diskuterar volym. C- och Fp-förslagen innebär sämre anställningsvillkor för svenskar, och KD vill skatterabattera, lika illa. Att koppla till jobbinnehav kommer bara innebära en explosion av subventionerade anställningar, och "luftföretag". Det är illa nog med instegsjobb. Som AF-anställd vet jag hur det missbrukas! Men att frågan diskuteras är ett framsteg.
13:08 Carina Stensson:Tidigare i veckan skrev Jan Björklund med flera på DN Debatt om Folkpartiets nya förslag på bättre integration, och de handlar främst om försörjningskrav för anhöriginvandring och språkkrav för medborgarskap.
13:09 Jesper:I teorin är det bra men i praktiken har t ex Folkpartiet lovat mycket i 13 år, varav 8 de haft makten, utan att det har hänt någonting. Jag tror inte att väljarna kommer att tro på FP den här gången, det blir som pojken som ropade varg. KD har inte haft lika många förslag i det förflutna men deras förslag verkar mest vara ett spel för galleriet, de minskar bidragen på ett ställe men höjer på ett annat, så resultatet blir plusminus 0. Jag tror att Alliansen försöker närma sig SD så diskret det bara går, eftersom de vet att de inte kan hamna i regeringsställning igen utan deras aktiva stöd.
13:09 Fredrik:Det är glädjande att man inte lämnar fältet fritt mellan ytterligheterna SD på ena sidan o alla andra partier på andra sidan. Det bör ju här - liksom på alla andra områden inom politiken finnas fler åsikter än dessa.
13:09 Mikael Johansson:Det är verkligen på tiden att Alliansen lättar på skygglapparna. Tyvärr är trovärdigheten noll efter Reinfeldt, Ullenhag och alla attacker mot oss som riktat kritik mot den förda migrationspolitiken. Förslagen kanske kan minska strömmen av väljare från Alliansen till SD, men jag betvivlar att de lyckas vinna tillbaka röster.
13:11 Gunnar:FP kan lyckas med sitt trick en gång, kanske två, men efter några val har vi väljare lärt oss hur mycket FP:s löften om invandringspolitik är värda!.
13:11 Linnea:Svävande löften räcker inte. Lyssna på Hultsfreds kommunpolitiker nu som kräver ett tillfälligt totalstopp. Kritisk gräns är nådd. Det handlar inte ens om pengar längre.
13:11 Ulf K:När ska vi börja bygga alla dessa bostäder (motsvande ett nytt Gbg) och avsätta pengar för det?.
13:11 Katarina:Man ska börja med att ha en folkomröstning om invandringen. Nu ligger frågan som en stor bromskloss för svensk politik. Allt blir ett låst läge.
13:12 Carina Stensson:På dagens Brännpunktssidaskriver så Annie Lööf och Johanna Jönsson om Centerpartiets förslag till ny flyktingpolitik, bland annat utlovad att kommuner som tar emot flyktingar ska få full ekonomisk kompensation.
13:12 Fredrik:Det är bra att C står upp för en migrations- och integrationspolitik som inte bygger upp murar. Det var det som jag röstade på i höstas och jag skulle ha blivit besviken om Lööf hade börjat före en politik som är reaktiv på SD:s ökade popularitet. Att kunna flytta mellan länder är en del av individuell frihet och rätten att få asyl för personer på flykt från krig är självklar.
13:12 ichthyostega:Steg nr 1 borde vara att kalla en spade för en spade. Eftersom Sverige knappast tar emot några flyktingar alls så skulle det vara klädsamt att säga INVANDRINGSpolitik. Färre än 5% av de som kommit de senaste 30 åren har flyktinstatus enligt FN:s flyktingkommisions definition. Hur många som är flyktingar idag är det ingen som vet: 90% saknar identidetshandlingar och MIG utreder ingenting.
13:15 Anders:Ang. C:s senaste utspel: Att bara lova att kasta mer pengar på ett problem är direkt oärligt om man inte samtidigt redovisar varifrån pengarna ska tas. Annie Lööf säger tom själv att man "inte räknat på kostnaden i detalj" vilket innebär att man ger löften utan att ha någon som helst täckning för det.
13:16 Hasse:Tillfälliga uppehållstillstånd är det enda som kan få våra grannländer att ta emot fler asylsökande. När man införde PUT så fanns en naiv förhoppning att andra länder skulle följa efter. Det har inte skett och kommer inte att ske.
13:16 Mikael:Fortfarande så är det att bara SD vill minska volymen på invandringen. Att volymen på invandringen har bidragit till ytterligare förvärrad bostadsbrist och horribla bostadspriser vill varken alliansen eller s+v+m nämna.
13:16 Leonardo:Det är verkligen på tiden att frågorna kommer upp på bordet och Moderaterna kör nu ner huvudet i sanden såklart. Men den viktigaste frågan har man lämnat obesvarad - nämligen hur mycket pengar vi tillåter oss att lägga på denna välgörenhet. För hur man än vrider och vänder på detta ämne, så kokar det ner till vad man vill använda våra gemensamma skattemedel till. Vi kommer behöva allokera avsevärda summor till skola/förskola, infrastruktur/bostäder och försvar närmaste 5-10 år. Detta är ur gemene mans och nästa generations synvinkel mycket väsentligare satsningar än att överösa pengar till välgörenhet som vi redan är världsbäst på. Moderaterna är de stora syndarna. De har svikit mig som väljare och skapat en enorm ekonomisk belastning för Sverige under många år framöver med fallande välstånd som följd.
13:18 Drant:Om nu staten, enligt C:s förslag, skall betala alla kostnader. Vilka incitament finns det då för kommunerna att hålla nere på kostnaderna? Det kommer leda till att privata aktörer, som driver asylboenden, täljer guld av skattebetalarnas pengar.
13:21 Witold:Jag är inte svenskfödd utan kom hit för snart 38 år sedan och aldrig ens tänkt att ifrågasatta att man först får en TUT, sen förlängs det i 2 år och sedan får man ansöka om PUT. Byt attityden, för idag antigen gillar man flyktingpolitiken eller så är man en rasist. Folkomröstning borde avgöra denna fråga. Tyvärr har inget parti hittat en lösning som funkar och kan genomföras.
13:21 Melmac:Idag är inte politikerna rädda för att få stämplar ifrån ett annat parti, de är livrädda för att få stämplar från Media. Media har lagt en våt filt över hela diskussionen med sina proffstyckare som aldrig rör sig utanför tullarna!.
13:22 Lars:Frågan verkar helt klarat vara en vattendelare för Alliansen. Skillnaderna är tydliga i vad man vill i frågan och det skiljer på pappret en hel del. Det återstår dock att se om vissa uttalanden mest är till för att minska utflödet av väljare. Jag tänker då på KD och FP. C vill uppenbarligen dra det hela ännu längre än dagens situation.
13:22 Pia:Det är inte en dag för tidigt att denna stora ödesfråga kommer upp på bordet. Första åtgärden måste vara att förbättra ID-hanteringen, så att det inte lönar sig att inte ha nga vid asylsökandet. Dublinförordningens första passage måste ovillkorligen gälla. Samt krav på egenförsörjning av anhöriga i den mån dessa överhuvudtaget skall beviljas uppehållstillstånd.
13:24 Ben:Bra, dock borde man be SD och dess väljare om ursäkt då man tidigare kallat liknande förslag från SD som rasistiska, exkluderande och tillhörande en annan värdegrund. C:s förslag är dock bara mer av samma som vart och inte fungerat.  Att Hägglund diametralt ändrade uppfattning bara för att sedan avgå känns lite fegt kanske.
13:24 Anders:Det är lätt för politiker att ha åsikter man inte behöver ta ansvar för. Om integrationen ska fungera måste alla stadsdelar och orter ställa upp. Det ska inte bygga på frivillighet. Alla måste ställa upp utifrån ekonomisk förmåga. Politikerna kan inte bara flytta över ansvaret på orter långt från den egna bostaden!.
13:25 anna:Det som är viktigt är 1) att de som tas emot i Sverige pga. flyktingstatus, verkligen är flyktingar. Att de som anhörighetsinvandrar är nära släkt, dvs. mamma/pappa/barn, att de som är ensamkommande flyktingbarn är just barn och inte vuxna män 2) att de som ska bo här inte riskerar totalt utanförskap resten av livet. För utanförskap föder en massa otrevligheter som inte syns i första generationen, utan andra generationen. De som åker och krigar för isis har inte själva upplevt krig, men de har sannolikt upplevt utanförskap med arbetslösa föräldrar, bristande integration etc. Med andra ord - det är bäst för alla i samhället om vi hjälper på rätt sätt och tänker kvalitet och omsorg och inte bara kvantitet.
13:26 Gunilla:Alla utgiftsposter måste granskas och övervägas  i en statsbudget, så ock invandringen! Det är därför på tiden att invandringens kostnader och vinster överhuvudtaget börjar diskuteras. Återstår att se vad som debatten mynnar ut i. Men någon förändring måste ske i hur vi förhåller oss till denna för Sverige stora och avgörande fråga . Följer med intresse debatten! När skall socialdemokraterna ta upp frågan? Vad MP tycker är inte intressant. De är för oansvariga i sin politik.
13:29 John:Är det en slump att nu när Alliansen tappat makten, så kommer KD och FP med väldigt många populistiska förslag? 8 år i makten och de sa knappt ett knyst, Genomskinligt.
13:29 Stefan Westman:Allt känns så förljuget. Finansministern säger i EU att Sverige ser flyktingarna som en investering. Statsministern säger att andra skall ta emot fler men vågar inte framföra det själv  vid statsbesök. Annie Lööf säger att det som var bra före jul nu är förkastligt. Vi står fortfarande mil ifrån en saklig och vettig diskussion i frågan. Förslagen är därefter. Dåliga.
13:31 Daniel:Invandringen i Sverige är låg just nu. Människorna som nu kommer flyr från krig och förföljelser. Hur kan man tala att sätta stopp? Det är krigen som vi skall stoppa. Förföljda människor skall vi hjälpa om vi är ett humant och civiliserat land.
13:31 Tommy:De går som katten runt het gröt. Ingen vågar ta i det som som krävs, nämligen att börja diskutera volymer. Hur längs måste vi vänta?.
13:31 Rikard:Låt den som vill ha dagens invandring upplåta sin bostad och ta fulla försörjningsansvaret för alla utöver de avtal Sverige förbundit sig till. Vi hjälper ingen genom att som idag förstöra vår förmåga att hjälpa.
13:33 B:Jag är väldigt orolig för att Sverige kommer att få se mycket mer av etniska och religiösa konflikter. Eftersom ett mångkulturellt samhälle kan medföra mycket slitningar och motsättningar är det oerhört viktigt att vi värnar våra mänskliga fri- och rättigheter. I dagarna har vi tänkt lite extra på Förintelsen eftersom det var 70 år sedan ett av koncentrationslägren befriades. Måtte vi aldrig få uppleva något sådant i Sverige! Jag vill att politikerna tar oron för t.ex. islamism på allvar, utan att för den skull skuldbelägga muslimer.
13:34 Magnus Olsson:Piedestalpolitik. De behövs inte alltför stora "avvikande" förslag för att någon ska få löpa gatlopp. Alla spelar SD i händerna till nästa val, är det inte väldigt uppenbart?.
13:35 pelle:Att arbeta för sveriges bästa är våra politiska ledares viktigaste uppgift. Inte att ta på sig uppgiften att vara en moralisk stormakt. Dom sviker både gammalsvenskar och nysvenskar. Nysvenskarna i förorten är den svagaste befolkningsgruppen. Dom lämnas i sticket. Minska volymerna drastiskt.
13:37 Henry:Bra att Göran Hägglund tordes ta tag i frågan. Om vi ser den ökning i antalet asylsökande som varit under de senaste 2 åren måste politikerna agera. Vi kan inte ha en politik där man bara sopar problemen under mattan det är helt oansvarigt.
13:37 Erik:Som jag ser det handlar det här inte om någon plötsligt uppkommen vilja att på riktigt ta itu med problemen, utan enbart om ett samordnat försök att försöka stoppa SD:s tillväxt. Men jag tror de flesta väljare inser att förslagen, som i vissa fall är mer än 10 år gamla, inte har någon som helst substans eller förmåga att bidra till en förbättring av situationen, utan det handlar endast om vad som låter bra i media.
13:37 Tommy:Alla dessa förslag är inte värda papperet de är skrivna på. Allianspartierna har haft åtta år på sig att genomföra förändringar men har inte gjort ett dyft i denna fråga. De borde skämmas!.
13:38 Anders:Det viktigaste för Alliansen är att presentera en klar och tydlig konkret beskrivning av vad man kommer att göra om man återfår makten. Fyra olika förslag som ska förhandlas efter ett val litar ingen på längre. Utan gemensamma konkreta förslag från Alliansen är SD ensamma "hen-ar" på täppan!.
13:40 Nils:Inför en extra FRIVILLIG skatt som går direkt till invandringen. Det är inte rätt att skänka bort vår välfärd utan att fråga om lov.
13:41 Anders:Rolig debatt. Överallt handlar det om SD:s och Alliansens förslag och lösningar. Alla tycks ha glömt Löfven som är statsminister, ingen tycks överhuvudtaget räkna med honom framöver. Just nu är det ändå han som "äger" problemet och ska bära det fulla ansvaret för dagens situation!.
13:43 Henrik:Alliansen förändrar inte sin politik i SD:s riktning, utan vaknar bara långsamt upp till verkligheten. Volymfrågan är fortfarande fullständigt avgörande (och tabu).
13:43 Anna:Det känns som tomma ord. Det som krävs är hårdare åtgärder, som exempelvis totalstopp för annat än kvotflyktingar under en period. När vi sedan har någon liten koll på vad vi kan hantera så kan vi öppna upp igen. Giltiga Id-handlingar borde krävas. Övriga förslag med försörjningkrav för anhöriginvandring är självklart och TUT är en bra start.
13:43 Anders L:Den politik C och Mp förordar innebär i förlängningen att vi går tillbaka till en nattväktarstat. Skattemoralen och grunden för välfärdstaten eroderar.
13:45 Nils:Vill se TUT, hårda försöjningskrav på anhörighetsinvandring, stenhårda ID-krav. Minska bidrag. Dock ska man kunna bli arbetskraftinvandrare istället om man fått jobb!.
13:45 Anders E:Svenska politikers främsta uppgift skall vara att se till vad som är bäst för svenska folket och Sverige som land. Därefter kan man börja se sig om i världen om man kan vara behjälplig även utomlands. Men tror man på allvar att Sverige kan ta ansvar för hela världen då har man en något uppblåst självbild.
13:46 Anton:En anpassning till våra grannländers flyktingnivåer skulle avsevärt underlätta för Svenska skattebetalare och kommuner. Varför är det så omöjligt att Sverige anpassar sig till övriga nordiska länders nivåer ?.
13:46 Dan:Centerns förslag är bara ett sätt för att få tyst på "obekväma" kommunalpolitiker. Det blir inga som helst skillnader i kostnader. Kostnaden överförs helt enkelt från kommun till stat. Om ett badkar rinner över så är inte den första tanken att hämta handdukar för att torka upp vattnet. Den första tanken är att stänga av kranen. Detta utspel är tillsammans med KD:s och FP:s utspel bara tomma slag i luften.
13:48 Aders:För er som orkar. Läs luciabeslutet som Ingvar Carlsson klubbade igenom på 80 talet, där man sade stopp till invandring eftersom det kom så många som 300 per vecka!?.
13:49 Seb:Det här handlar inte om att "anpassa sig till SD". Varför ska man hela tiden utmåla SD som något fruktansvärt? Det finns ingen hejd på överdrifterna i detta samband. Vi har ju slutat kalla V för kommunister? Det här handlar om att man nu, något sent, inser verkligheten och anpassar sig därefter. För inte har väl medmänskligheten plötsligt ändrat definition?.
13:49 Gunnar:I varje insamlingsgala man ser på TV talar man om hur mycket nytta varje hundralapp gör och hur många liv man räddar. Ersättningen för ett ensamkommande flyktingbarn är 1900 kronor OM DAGEN. Ska vi rädda liv eller göra allt för att undvika rasiststämpeln som det ändå gått inflation i?.
13:50 Carina Stensson:Många skriver inlägg i den här diskussionen. Jag hinner ta med några till före klockan 14, då jag avslutar för idag.
13:50 Erik G:En enkel algoritmisk lösning på problemet vore:1. Bestäm hur mycket skattepengar vi vill lägga på invandring2. Räkna fram för hur många personer detta räcker till för ett vettigt mottagande3. Sätt den i punkt 2 framräknade siffran som tak för invandringen till Sverige.
13:52 Andre:Man måste göra nått, det är alla överens om men så fort någon föreslår nånting  visar det sig att just det går  absolut inte!! Och så fortsätter det.
13:52 Olof:Det börjar bli uppenbart att man inte kan ha en socialdemokratiskt samhälle och en liberal invandring. Här kommer man att tvingas välja.
13:52 Magne Hansen:De som vill minska antalet personer som får asyl måste oxå uttrycka vilka asylskäl som ska bort. Antalet personer som får asyl beror ju på skälen.
13:54 B:Det känns som allianspartiernas senaste förslag om invandring mest tagits fram för att det ytligt ska låta som de ställer tuffare krav och därmed vinna tillbaks väljare. Det som behöver göras är att minska volymerna. Större hänsyn måste tas till samhällets kostnader och den bostadsbrist vi har idag, en fortsatt stor invandring kommer sannolikt att försämra välfärdssamhällets förutsättningar och ge högre arbetslöshet. Dessutom gör den höga invandringsnivån det svårare för de människor som kommer hit att integreras i samhället. Centerpartiets förslag särskiljer sig från de andra förslagen som extra korkat och ogenomtänkt.
13:54 Sigge:Alliansen provskär bara lite för att se hur högt det skriks. När man satt i regeringsställning var man närmast handlingsförlamade på området i åtta år.
13:55 klasse:Och vad kommer Moderaterna komma med här näst i den här frågan? Ska dom säga att dessa är dåliga förslag och fortsätta enligt MP överenskommelsen, eller kommer även dom att lägga fram liknande förslag. AKB har ju inte precis sagt att en ändring/förbättring skulle behövas. Så vad M verkligen tycker och tänker i den här frågan är svårt att veta. Man hör vad enskilda M politiker säger, men vad vill hela partiet egentligen? Man kan ju hoppas att de följer med på tåget.
13:58 Urpo Taskinen:Hösten 1944 tog det tre dagar för svenska regeringen att fatta beslut om att ta emot 50.000 flyktingar från Finland. En av de flyktingarna var min mor som senare kom som invandrare till Sverige. Jag tillhör gruppen "andra-generationens" invandrare och är mycket tacksam för de kloka människor som under de svåra förhållanden tog emot alla dessa finska flyktingar.  Idag är situationen för de som flyr kriget i t.ex. Syrien mycket svårare än det var för Finland då. Sverige är ett rikare land ekonomiskt. Är medmänskligheten densamma - ja troligen hos de allra flesta.
14:01 Petter:Jag tycker det mest liknar pseudodiskussion efter decemberöverrenskommelsen. Vad spelar för roll vad partier som inte vill regera tycker i sakfrågor?.
14:01 RikF:Ingen poäng att ens diskutera integration när invandringsvolymerna är så stora.
14:01 Alf:Partiernas förslag är fragmentariska. Vi behöver arbetskraftsinvandring och vi behöver hjälpa människor på flykt. Men man måste vidga debatten. Man måste våga diskutera konsekvenser  öppet. Det gör inte partierna. De verkar rädda för debatten.
14:03 O P Ponent:Också märkligt lite diskussion om svaga asylskäl och obefintliga id-handlingar. Måste ta i den obekväma änden också.
14:03 Göran:Och ingen har kunnat lyfta blicken och se att invandringen är en starkt positivt bidragande faktor till Sverige, ekonomiskt och kulturellt. Tänk inte ett år i taget, inte tio utan hundra eller mer. Om invandring hade stoppats 1915; hur tror i Sverige skulle sett ut idag?.
14:03 HG:Problemet med invandringen är att förutsättningarna för att ta emot den stora volymen av asylsökande inte har uppfyllts.  Att först ta emot och sedan lösa problemen som uppstår känns som total inkompetens från politikerna.
14:03 Carina Stensson:Tack för alla kommentarer och inlägg i den mest omdiskuterade frågan just nu. Vi kommer att återkomma och fortsätta att debattera. Vill du ha koll på senaste nyhetsdebatten? Följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
