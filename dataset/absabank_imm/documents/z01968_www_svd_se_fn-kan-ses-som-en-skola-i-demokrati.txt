FN kan ses som en skola i demokrati.
I en debattartikel den 31/7 kritiserar Fredrik Segerfeldt FN, som enligt honom "präglas av inkompetens" och "som är en korrupt organisation som stöttar skurkstater".
Det här är en argumenterande text med syfte att påverka. Åsikterna som uttrycks är skribentens egna.
Problemet förblir att FN är som en spegel, vilken visar medlemsländerna som de är – och vi löser inga problem med att krossa spegeln för att vi inte tycker om vad vi ser i den!.
Man kan säkert förbättra FN – men hur? Fredrik Segerfeldt tar bland annat upp universaliteten och jämlikheten. Skall alla länder vara med i FN och skall de ha samma rösträtt? Han tycker att man skall upprätta ett "demokratiernas förbund" och att man skall ha vägda röster. Men vem avgör om ett land är demokratiskt; är det mera demokratiskt att de stora länderna bestämmer?.
Den odemokratiska och mäktiga G20, med världens rikaste och mest folkrika länder, struntar lugnt i vad de mindre länderna tycker – är det en bra modell?.
Nej, jag är övertygad om att FN:s struktur, öppen för alla och med jämlikhet i röstandet, fortfarande är den enda möjliga, som en symbol för demokrati – och som en skola i demokrati.
Däremot kan tveklöst effektiviteten i FN förbättras, utan att man ändrar strukturen. Ett stort problem är personalrekryteringen i allmänhet, där medlemsländerna skamlöst försöker tvinga in sina favoriter. Men vems inkompetens är detta? FN som organisation och sekretariat eller medlemsländernas?.
Skräddarsydda kurser i ämnen som intresserar och engagerar både kropp och själ.
Ett annat problem är tillsättningen av chefsjobben, det vill säga generalsekreterare och generaldirektörer. Här finns det tyvärr en geografisk rotation, som medlemsländerna har begärt och vilken ofta ger olyckliga resultat, som just nu i FN.
Jag hoppas se ett framtida mera effektivt FN-system med professionell personalrekrytering, utbildning och karriärplanering, istället för de politiska personalbeslut som nu fattas av olika styrelser i FN-organen, sammansatta av ofta inkompetenta och ibland korrupta länderrepresentanter. Sverige visar vägen genom att skicka kompetenta och hederliga delegater till olika FN-organ; vi kan bara hoppas att andra länder följer detta exempel. En vacker dag blir bilden i spegeln kanske riktigt tilltalande?.
HANS HAMMAR.
fd biträdande generaldirektör i ILO.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
