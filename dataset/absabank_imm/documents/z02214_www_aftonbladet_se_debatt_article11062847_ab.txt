Replik: Jag är i mycket gott sällskap.
Vill gärna delge Patrik Lindenfors att debatten om Scandics biblar och pornografiutbud har pågått ett tag i ett flertal tidningar. Det vill säga, det var inte jag som initierade den. Inte desto mindre gläds jag mycket åt att frågan om Boka porrfritt är ett begrepp och en företeelse som alltjämt lever i folks medvetande.
Dessutom vill jag gärna påpeka att Boka porrfritt inte är en förening utan snarare en folkrörelse mot pornografi bestående av bland andra Kvinnojoursrörelsen med flera kvinnoorganisationer, drygt 100 av Sveriges kommuner, landsting, länsstyrelser, fackföreningar, Försvarsmakten med flera myndigheter samt kyrkan.
Så inmålad i ett hörn känner jag mig absolut inte, tvärtom jag är i mycket gott och omfattande sällskap som borde få Scandic att rensa ut pornografin från sina hotellrum.
