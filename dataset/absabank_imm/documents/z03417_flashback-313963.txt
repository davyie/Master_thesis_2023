Misslyckad integration i Danmark.
I den danska kommunen Tåstrup måste man anlita vakter för att hålla invandrargäng under kontroll. Detta eftersom integrationen av invandrarna misslyckats.
Köpenhamnskommunen Tåstrup tänker anlita egna säkerhetsvakter enkom för att hålla ungdomsgäng med invandrare under kontroll. Polisen har misslyckats med att kontrollera gängen och nu har andra och tredje generationens invandrarungdomar blivit ett allvarligt problem i många invandrartäta kommuner.
Bakgrunden belyses i den mest omfattande undersökningen om integrationen i Danmark hittills.
Invandrargängen rånar, försöker våldta och vållar upplopp i Tåstrup och andra invandrartäta kommuner. Tåstrups kommunanställda uppmanas lägga av med toleransen mot invandrarungdomar och deras föräldrar. Den kommunala säkerhetsstyrkan får kritik från danska regeringen och polisen lovar försöka utreda de brott gängen begår. Men den drastiska åtgärden belyser problemens omfattning.
Undersökningen om invandrarna har utförts av åtta forskare finansierade av Rockwellfonden. Forskarna har genomfört tusentals intervjuer och undersökningen kommer att utgöra grundvalen för den framtida danska integrationsdebatten. Undersökningen redovisades utförligt i Jyllands Posten på onsdagen.
Källa:.
TV4-nyheterna (www.tv4.se).
