Chatta med Johan Mast
om hjälparbetets risker.
Johan Mast är generalsekreterare för Läkare utan gränser. På dagens Brännpunkt kritiserar han regeringen och främst biståndsminister Gunilla Carlsson för att vilja integrera hjälpen med den militära aktionen i Somalia. Detta riskerar både somaliernas och hjälparbetarnas säkerhet, menar Johan Mast, som chattade med SvD-läsarna på fredagen. Läs hela chatten nedan.
13:01 Karin:Upplever ni ofta otrygghet när ni jobbar ute i fält?Johan Mast:Läkare Utan Gränser (MSF) arbetar i de flesta konfliktområden världen över och det medför förstås att vår personal får uppleva saker som vi sällan gör här hemma. Samtidigt är det ett val vi alla gör när vi börjar jobba för MSF att acceptera att arbeta på osäkra platser. Men de som lever farligast är våra patienter.
Det här är en argumenterande text med syfte att påverka. Åsikterna som uttrycks är skribentens egna.
13:03 Berndt:Varför tror du att Gunilla Carlsson gör såhär, ändrar och vill ha hjälp och militär under samma tak? Kan det finnas några tänkbara vinster?Johan Mast:Bra fråga, Berndt! Jag undrar precis samma sak. Våra kollegor runt om i världen har också ställt sig frågande till varför just Sverige lierat sig med USA, Frankrike och några till i den här frågan. Vi har frågat UD och det enda svar vi fått säger att regeringen har gjort bedömningen att situationen i Somalia tillåter full integrering. Hur de har kommit fram till den bedömningen vill vi gärna veta...
13:06 Bea:Hur stor är er verksamhet i Somalia? Jobbar ni i hela landet eller är vissa områden för farliga?Johan Mast:Läkare Utan Gränser har arbetat i Somalia sedan 1991 och vi är idag den största vårdgivaren i landet. 1400 somalier arbetar inne i landet och ytterligare 100 personer stödjer från Nairobi, Kenya. Vi arbetar i sex regioner i landet och vi har stora projekt i grannländer där vi ger vård åt somaliska flyktingar. Det är farligt att arbeta i Somalia och vi kan i dagsläget inte ha utländsk personal på plats. Vi ger gratis primärvård, mödrahälsovård, kirurgi, psykiskt stöd, vatten och sanitet med mera.
13:09 Olle:Upplever du att svenskarnas stöd för er verksamhet har ökat eller minskat de senaste åren?Johan Mast:Vi upplever ett ökat stöd för vår verksamhet generellt. Framförallt genom att svenska folket stödjer oss ekonomiskt. 2012 fick vi in över 320 miljoner kronor till vår verksamhet runt om i världen. Vi får ofta höra av människor som vi talar med att de tycker vårt arbete i Somalia och på andra platser är viktigt. Vi har också många svenskar ute i världen som arbetar för Läkare Utan Gränser (just nu ett femtiotal).
13:12 Margareta:Upplever ni att denna regering för en sämre biståndspolitik än den socialdemokratiska gjorde?Johan Mast:Hej Margareta! Eftersom Läkare Utan Gränser är en politiskt oberoende organisation tar vi inte partipolitisk ställning och vi lierar oss inte med något parti. Oavsett vilket parti som är i regering, kommer Läkare Utan Gränser att arbeta för att de gör vad som är bäst för de människor vi vill hjälpa.
13:14 Ina Romano:Läste din artikel "brännpunkt"SvD.För mig verkar det klart att humanitär hjälp hålls skild från militära insatser.Hjälpen bör vara fristående.Johan Mast:Tack för din kommentar Ina! Helt klart - vi kämpar för tydlig åtskillnad och helt oberoende och opartisk hjälp!.
Skräddarsydda kurser i ämnen som intresserar och engagerar både kropp och själ.
13:18 Kakan:Borde inte militären innebära ett bättre skydd för både hjälparbetare och hjälpbehövande?Johan Mast:Hej Kakan! I krig och konflikter är militären en stridande part och har alltså motståndare. Deras uppgift är också att skydda befolkingen inom det område de kontrollerar. De stridande parterna gör vad de kan för att vinna kriget och att ge hjälp till civilbefolkningen är ett gammalt sätt att försöka vinna människors sympatier. Problemet med den taktiken är att hjälpen dels sällan baseras på människors behov (utan just på den stridandes behov att vinna kriget). Likaså riskerar den som tar emot hjälpen att misstänkas för samröre av motståndarna och hjälporganisationer kan också misstänkas för att stödja den ena eller andra sidan. Det bästa skyddet som stridande parter kan ge vårdpersonal och patienter, är att hålla sig borta.
13:22 Kakan:Finns det någon plats i världen där bistånd uteblir för att det är för farligt för biståndsorganisationernas personal att befinna sig där?Johan Mast:Vi arbetar i de flesta konfliktområden runt om i världen idag. Det är tyvärr så att säkerhetsläget på flera platser begränsar vårt arbete och ibland kan vi inte ha internationell personal på plats. Somalia är ett sådant exempel, utan där arbetar vi enbart med lokalt anställda och med telemedicin. Faktum är att genom att inte hålla isär humanitära instatser från militära insatser och politiska mål så försvåras det humanitära arbetet. Det är viktigt för organisationer som vår att kunna stå neutrala i en konflikt och att uppfattas som neutrala av befolkningen i området. Det är inte längre möjligt med en integrerad insats. I de flesta krig (Syrien, Afghanistan mm) finns det områden dit vår personal inte når fram och heller inte andra organisationer.
13:26 HMK P. Migg:Hej Johan, Du pratar en del i artikeln om att skilja på militära och humanitära insatser, upplever du att de som inte gör denna åtskillnad utför en sämre tjänst? är inte alla insatser som leder till humanitär vård av godo?Johan Mast:Hej! I vissa fall, som naturkatastrofer, kan det vara både bra och effektivt att låta militär utföra hjälparbete. Men i krigsområden bör det vara den allra sista utvägen. Militären har en tydligt definierad roll och uppgift i krig, inte minst att skydda befolkningen inom deras område. Vad gäller humanitär hjälp, så är det allra viktigaste att hjälpen baseras på människors behov, så att man inte ger en säck ris när det är mässlingsvaccinationer som krävs. För att kunna göra den bedömningen krävs förstås både kunskap och erfarenhet. Sedan måste hjälpen ges utan att givaren förväntar sig något i gengäld, och till alla som behöver dem, oavsett vilka de är och till vilken grupp de tillhör. Därför är det så viktigt, att tydligt separera de olika rollerna.
13:30 Josef:Finns det några som helst fördelar med integrerade insatser (förutom eventuellt rent ekonomiska)?Johan Mast:Vi ansera att de negativa konsekvenserna av integrerade insatser överväger eventuella fördelar. Samordning och samarbete är förstås viktigt i konfliktområden, men det får inte ske på bekostnad av människorna i landet. Att humanitära insatser underställs politiska och militära är inte en bra utveckling. Vi har sett flera exempel de senaste åren på hur humanitär hjälp då riskeras att styras på annat än människors behov.
13:32 John:Finns det något stöd i Somalia av ryska hjälporganisationer? Har de stöd från rysk militär i så fall?Johan Mast:Hej John! Tyvärr så vet jag inte svaret på din fråga. Kanske finner du svaret på FNs humanitära kontor (http://www.unocha.org/).
13:33 Bea:Jag visste inte att ni inte kunde ha utländsk personal, men jag är imponerad av att höra om det jobb ni gör. Får ni stöd från Sida eller annan officiell svensk kanal?Johan Mast:Hej igen Bea! Tack för dina ord. Jag var själv på väg till ett uppdrag i Somalia 2008, men fick vända vid inflygningen på grund av en attack mot en av våra bilar och fyra kollegor miste livet. Sedan dess har vi successivt minskat närvaron av internationel personal. Vi tar emot finansiering från Sida för ett flertal av våra projekt. Niger, DRC, Burma är några exempel. Under 2012 fick vi totalt 120 miljoner från Sida för våra insatser runt om i världen. För våra insatser i konfliktområden är vi däremot mycket noga med att det är privata givares pengar som finansierar arbetet. För att kunna arbeta helt självständigt och inte ta ställning i konflikten så tar vi inte emot stöd från Sida eller någon annan insitutionell givare i konfliktområden som Somalia, Afghanistan mfl.
13:36 Shirin:Vad är worst case-scenario för ett sådant typ av hjälparbete som  biståndsministern föreslår?Johan Mast:Det värsta som kan ske när den humanitära hjälpen underställs den politiska och militära, är att den inte kommer fram till dem som behöver den allra mest. Istället kan det vara politiska motiv som avgör vilken del av landet som ska få hjälp eller inte (som vi tidigare har sett i bla Sydsudan, Afghanistan, Somalia...).
13:40 Catta:Hej JOhan, är du själv läkare från början?Johan Mast:Hej Catta! Jag började jobba med Läkare Utan Gränser 2005 som logistiker i Södra Sudan (nuvarande Sydsudan). Jag har en bakgrund inom IT och är även utbildad brandman... Dvs inte läkare! Ungefär 60% av den personal vi skickar ut är läkare, sjuksköterskor, barnmorskor osv, resten är personalvetare, ingenjörer, elektriker, ekonomer...
13:42 Nu börjar chatten närma sig slutet, vi tar nu någon sista fråga. /Carina Stensson, Brännpunkt.
13:42 elke:I vilka länder i Afrika arbetar ni ?Johan Mast:Hej Elke! Vi arbetar i ett sjuttiotal länder världen över. Du hittar hela listan för våra insatser i Afrika på http://www.lakareutangranser.se/uppdrag/Arbetsplats-Varlden/Afrika/.
13:43 Bertil:Hej Johan, jag är en stor fan av  dig men varför skulled det hota säkerheten av hjälparbetarna?  8=DJohan Mast:Hej Bertil! Kul med fans! :) Jag hörde en gång en militär befälhavare berätta vad fördelen var med att militären åker runt i Afghanistan i vita bilar (som ju traditionellt använts som en symbol för hjälporganisationer). Han menade att om motståndarna skulle attackera bilen, i tron om att det är en hjälporganisation, och militären i bilen då skulle besvara elden så skulle motståndarna aldrig mer våga attackera en hjälpkonvoj... När stridande parter inte respekterar hjälporganisationer som opartiska och neutrala (kanske för att man tror att de representerar den ena eller andra sidan), så riskerar vår personal att utsättas för attacker.
13:45 Stefan:Hur gör ni själva för att säkra situationen för er personal på plats i Somalia?Johan Mast:Hej Stefan! Vi arbetar mycket med säkerhet i våra projekt. Det finns alltid en person i teamet som är ansvarig att följa säkerhetsläget, stå i kontakt med alla parter i en konflikt, prata med personer som bor i konfliktområdet, med andra organisationer etc. Vi har en säkerhetsplan i alla projekt som bland annat beskriver hur och när en evakuering ska ske. Det är oerhört viktigt för oss att ha människors förtroende i det område där vi arbetar eftersom vi aldrig använder oss av väpnat skydd (utom i just Somalia där det inte finns ngt annat alternativ). Förtroendet skapar vi genom vårt medicinska arbete, att ge vård till alla som behöver det oavsett vilken sida i konfliktende står på, religion, etnicitet etc.
För att humanitära organisationer ska kunna arbeta på det sättet så kan inte det humanitära integreras i militära insatser och blandas ihop med politiska mål.
13:50 Peter:Nog ar det val rimligt att en stat forsoker samordna alla de medel de betalar for. Behovs inte militarerna ska de sjalvklart inte sta och kosta pengar, men om de behovs och dessutom har logistik etc som kan merutnyttjas, sa ar det val inte for mkt begart att andra skattebetalda organisationer hanvisas anvanda sig av detta?Johan Mast:Hej Peter! Tack för en mycket bra fråga. Läkare Utan Gränser är till 100% privat finansierade i Somalia, vilket innebär att vi inte behöver göra så som den svenska regeringen tycker passar in i deras egen utrikespolitik. Att Sverige samordnar med sig självt och andra länder får stå för dem, men de får inte försöka integrera opartisk, oberoende humanitär hjälp i en politisk och militär insats.
13:52 Henrik:Hej Johan! En starkt bidragande anledning att jag stöder MSF är att så stor del av mitt bidrag går till den faktiska fältverksamheten. Upplever du att detta är en av era största styrkor och konkurrensfördelar i en värld där de flesta kanske väljer att sponsra bara en hjälporganisation? Hur gör ni för att bli ännu bättre på området?Johan Mast:Hej Henrik! Tack för att du stödjer oss! Vi är stolta över vårt arbete och över att vi håller hårt i kostnaderna. Det är också en av de största utmaningarna, inte minst i krig och konflikter, att se till att pengarna används på bästa möjliga sätt. Vi ser oss dock inte som konkurrenter med andra hjälporganisationer på det sättet, eftersom många av oss kompletterar varandra och behoven globalt sett är väldigt stora. För att bli bättre så jobbar vi med att hela tiden utmana interna rutiner, utveckla metoder, kontroller osv.
13:53 Tack för många bra och intressanta frågor. Chatten med Johan Mast är nu avslutad. /Carina Stensson, Brännpunkt.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
