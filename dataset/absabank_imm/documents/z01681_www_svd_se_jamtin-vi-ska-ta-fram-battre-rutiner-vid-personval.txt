Jämtin: Vi ska ta fram
bättre rutiner vid personval.
Det finns berättigad kritik mot hur Socialdemokraterna hanterat situationen kring Omar Mustafa. För att något liknande inte ska inträffa på nytt tillsätter jag idag en arbetsgrupp med ansvar för att ta fram bättre rutiner, skriver Carin Jämtin (S) i en debattartikel på SvD.se.
Jag delar Stockholm arbetarekommuns slutsats att Omar Mustafa inte kunde fortsätta sitt uppdrag eftersom det skadade förtroendet för det socialdemokratiska partiet.Carin Jämtin.
Det här är en argumenterande text med syfte att påverka. Åsikterna som uttrycks är skribentens egna.
Många har med rätta kritiserat och rest frågetecken kring hur Socialdemokraterna hanterade sina val på partikongressen i Göteborg. Det är tydligt att våra rutiner för valberedningsprocessen inte fungerat och att granskningen av kandidaterna uteblivit.
Det har heller inte saknats berättigad kritik mot hur vi hanterat den situation som uppstått kring Omar Mustafa. Därför vill jag nu slå fast tre fundamentala utgångspunkter som gäller för den socialdemokratiska partiledningen:.
Om detta får det aldrig finnas ett uns av tvivel.
Omar Mustafa nominerades till partistyrelsen av Stockholms arbetarekommun. Dess ledning kom till slutsatsen att det inte var möjligt för Omar Mustafa att fortsätta sitt uppdrag i partistyrelsen eftersom det skadade förtroendet för det socialdemokratiska partiet. Jag delar deras bedömning.
Skräddarsydda kurser i ämnen som intresserar och engagerar både kropp och själ.
Jag vill göra det tydligt att det går att förena ett partiuppdrag och uppdrag i det civila samhället. Det går självklart att vara troende muslim, kristen eller jude och samtidigt vara en del av partistyrelsen och partiledningen.
Socialdemokraterna är i grunden ett sekulärt parti – vi bygger våra politiska ställningstaganden fritt från religiösa föreställningar – och det är en förutsättning just för att människor av olika trosriktningar samtidigt ska kunna vara verksamma hos oss. Våra principer är glasklara när det gäller allas lika värde, antirasism, kamp mot antisemitism och alla former av diskriminering, för sexuellt likaberättigande och jämlikhet mellan män och kvinnor. Som förtroendevald är det dessa principer som ska vara vägledande i alla sammanhang.
För att i framtiden förhindra att diskussioner om kandidaters lämplighet först efter att de valts istället för innan och med alla kända fakta framme från början så har jag idag tillsatt en arbetsgrupp med ansvar för att ta fram bättre rutiner för vår valberedning och stärka granskningsprocesserna.
Arbetet kommer att ledas av Socialdemokraternas partikassör Hans Dahlgren och syftet är att finna moderna rutiner för våra val till centrala partiorgan. Det är vi skyldiga våra medlemmar, väljare och de som väljer att kandidera till ledande positioner i partiet.
CARIN JÄMTIN (S).
partisekreterare.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
