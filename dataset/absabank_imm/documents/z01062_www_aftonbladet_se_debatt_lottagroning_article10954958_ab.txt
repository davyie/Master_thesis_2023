Lär de sig aldrig?
Fackpampar är inget nytt fenomen precis. De framträder lite då och då. Hoppsan, det var visst medlemmarnas pengar vi betalade groggen med. Inte bara groggen, till och med sexleksaker har ombudsmän inhandlat för medlemmarnas pengar.
Nu är det alltså en ny skandal under uppseglande. Denna gång är det Byggettan i Stockholm som det blåser kring. Byggettan har tillsatt en intern utredning för att se om höga potentater festat runt på medlemmarnas bekostnad. Men nu är det ju val så internutredningen lär ta tid. Särskilt som en av de inblandade, Byggettans ordförande Torgny Johansson, också kandiderar till riksdagen.
Det gäller att vara på den säkra sidan innan en eventuell skandal erkänns.
Men visst undrar man: varför lär sig aldrig pamparna och hur har dessa interna sällskapskoder egentligen uppkommit?.
Tycker valda representanter att de är så förskräckligt viktiga att medlemmarna gott kan bekosta några pavor vin? Pampkulturen finns ju också inom näringslivet så det kanske är en arbetskada av maktinnehavet helt enkelt?.
Lotta Gröning.
