”Ta ifrån jägarna viltvården”.
Nu har våra svenska jägare förbrukat sin rätt att ansvara för viltvård och jag föreslår att de fråntas ansvaret för viltfrågor samt att man ställer hårdare krav på deras hundhållning. Detta med anledning av de senaste två utspel från jägare och deras ordförande:.
Svenska Jägareförbundet kom nyligen med en lista på vargdödade hundar under åren 2007-2008. En svart lista som bevisar deras förhållningsätt mot sina ”familjemedlemmar” som släpps utan uppsikt i skogarna. Det kan inte vara rätt att offra en hund för en hare eller en räv! Vad gör våra djurskyddsinspektörer?!.
Ska det inte gå att använda sig av någon paragraf i Djurskyddslagen som ska kunna sätta stopp för detta meningslösa dödandet av bra hundar!? Jakthundar förtjänar ett lika bra liv som sällskapshundar och det finns sätt att tillgodose deras behov av motion och jaktinstinkt utan att för den del plåga andra djur eller skicka dem i döden.
Förbundets ordförande Torsten Mörner visar en enorm olämplighet och okunnighet att leda ett förbund när han påstår att:.
?? ”Vargstammen ökar skrämmande snabbt”.
En ökning på mindre än 200 individer under 30 år kan inte kallas för skrämmande, i synnerhet då dessa vargar orsakat obetydliga skador på tamdjur och jakthundar, och aldrig attackerat en enda människa – betydligt fler skador orsakas av andra faktorer än varg.
??? ”Nu är det naturligt att tillåta jakt på varg igen”.
Nej, det är det inte. Jägare har i alla år försvarat den stora avskjutningen av älg och rådjur med brist på de stora rovdjur som ska hålla stammarna nere. Nu när stammarna av björn, lo och varg växer är det dags att minska jaktkvoter och låta ekosystemet upprätthålla balans på det mest naturliga sättet, genom samspel mellan olika arter.
? ”Möjligheten att få bedriva legal jakt kommer också att minska den illegala jakten, särskilt om lokalbefolkningen också känner delaktighet i förvaltningen, det visar all internationell erfarenhet”.
Ren utpressning! ”Låt oss skjuta legalt så minskar illegal jakt”. Ska vi tillämpa det på andra områden också? Jag undrar om Mörner är medveten om att denna mening kan tolkas precis som ett erkännande av tjuvjakt och dess orsaker! Dessutom visar internationella erfarenheter något helt annat – aldrig har någonstans i världen tjuvjakt minskat för att man tillåtit jakt på en art, snarare tvärtom, när jägare fick sin vilja igenom så ville de bara ha mer.
?? Svenska Jägareförbundet är en folkrörelse.
Nej, det är det inte. Folkrörelse är en sammanslutning av ettstörre antal människor. 200 000 medlemmar jämfört med över 9 miljoner svenskar är inte att betrakta som större. Det är en liten minoritet av medborgarna som dessvärre inte bryr sig om att deras bisarra hobby påverkar alla våras liv.
Svenska jägare med Mörner i spetsen visar ingen hänsyn till vare sig sina egna hundar eller vilda djur. De stagnerar och är inte kapabla att följa med utvecklingen i samhället där viltvård kan inte bedrivas på samma sätt som för 100 år sedan. Varken deras kunskap eller metoder har anpassats till den värld och de förutsättningarna de lever i i dag.
Inom Naturskyddsföreningen, Rovdjursföreningen m fl organisationer, hundägare och andra intresserade medborgare, finns ett stort antal människor som är intresserade och villiga att ta hand om viltvård, spårning av skadat vilt mm utan någon som helst ersättning och på ett professionellt sätt där djurens och naturens bästa kommer i första hand. Dessa människor kan också hjälpa till med att stöta bort närgångna rovdjur.
Så mitt förslag är att vi lämnar Svenska Jägareförbundet i medeltiden och strävar framåt utan dem. De få jägare som har förstått vart planeten är på väg, de kan med fördel rekryteras för avlivning av djur när det är nödvändigt samt att lära andra viltvård och allt det innebär.
FAKTA.
Dagens debattör.
Mae Isaksson.
42 år, Tibro, viltrehabiliterare.
