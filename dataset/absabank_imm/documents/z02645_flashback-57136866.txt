Varför är fri invandring "Grön politik"?
Våra kära vänner i Grön Ungdom har precis gjort en fantastisk uppvisning i såväl faktaresistens som lomhördhet gentemot stundens politiska vindar. I en debattartikel i SvD med titeln ".
" går de rosenkindade ynglingarna till stursk strid mot allt vad verklighet och realism heter för att istället gå all-in med sina utopiska drömmar.
Vi kan skratta och skaka på huvudet, men det som slog mig är hur de frekvent och konsekvent hänvisar till att "Grön politik" är detsamma som öppna gränser och förbehållslös entusiasm för mångkultur. Detta genomgående tema har varit en allt tydligare röd tråd som löpt genom "miljörörelsen" det senaste decenniet.
Jag förstår uppriktigt sagt inte alls det.
"Grön politik" borde i mitt huvud handla om minskade utsläpp, skydd för utrotningshotade djur och renare sjöar. Men nu säger dessa gröngölingar minst 10 ggr att "Grön politik" minsann handlar om slopade ID-kontroller och slappare anhörighetsinvandring. Det är ungefär lika logiskt som om Fascistpartiet Brunskjortorna hade "Avskaffandet av hundskatten" och Stollereligiösa partiet De Skenheliga hade "Amnesti för fildelningspirater" som absolut högsta prioritet.
Kan någon vänlig själ inom den rödgröna sörjan förklara sambandet för en oförstående stackars gammelmoderat?.
