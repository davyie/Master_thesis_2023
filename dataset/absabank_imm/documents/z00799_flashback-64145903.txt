Politiktoppar tror SD blir största parti i valet & ger SD beröm.
Idag kan man läsa en artikel i Expressen där ex-ministern Sven-Otto Littorin uttalar sig angående Sverigedemokraterna. Han tror att Sverigedemokraterna mycket väl kan bli största parti i riksdagsvalet i september och att SD kommer försöka rösta fram en svag regering som är starkt beroende av stöd från Sverigedemokraterna gällande all politik i varenda omröstning i riksdagen. Även den M-nära Peje Emilsson tror att Sverigedemokraterna mycket väl kan bli det största partiet i valet i september.
Littorin tror på ett generationsskifte i Sverigedemokraterna efter valet där dagens partiledning kan komma att vilja göra någonting annat och Littorin menar att Jimmie Åkesson då kan gå med flaggan i topp och lämna över Sverigedemokraterna i topp, framgång och i dess bästa skick till en efterträdare. Där har Jimmie Åkesson senaste dagarna i flera intervjuer sagt att han vill stanna kvar flera år till så det finns inget som tyder på det officiellt än så länge.
Littorin berömmer även Sverigedemokraterna för partiets riksdagsarbete där han menar att partiet sköter sig bra och att man är duktiga och har lärt sig mycket. Sverigedemokraterna är skickliga i riksdagsarbetet, menar han.
