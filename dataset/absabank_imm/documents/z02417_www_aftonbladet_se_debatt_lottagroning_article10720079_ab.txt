Åke och Åsa är inte ensamma.
En sak är säker, det pågår mycket i församlingarna runt om i landet. Om någon skulle tro att religösa fanatister som bokstavstroget läser heliga texter bara finns hos sekter i USA eller i muslimska länder har ni säkert inte läst . Och inte tittat på tv heller.
Jag säger bara Åke Green och Åsa Waldau. Båda är aktuella just nu. Åke med den frikännande domen från hovrätten. Kanske slapp han straff för förtal och hets mot folkgrupp eftersom han underströk att alla homosexuella inte är pedofiler.
Åsa Waldau alias Kristi brud i Knutby har inlett en ny karriär. Hon drömmer om att bli som Carola och har just släppt en platta! ”Mitt hjärta” heter den och en låt är tillägnad hennes mördade syster.
Så nu lämnar hon Kristi Brud bakom sig och går vidare i sångkarriären. Frågan är vad Åke Green gör. Han har i alla fall lovat att inte predika något mer om homosexuella.
Under tiden fortsätter bokstavstrogna bibeltolkare runt om i landet att förkunna sina budskap. Åke och Åsa är inte ensamma. Det kommer fler och frågan är vilken to(l)k vi drabbas av nästa gång.
Lotta Gröning.
