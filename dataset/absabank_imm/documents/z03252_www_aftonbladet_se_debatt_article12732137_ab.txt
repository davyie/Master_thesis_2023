Replik: Rätt & fel om Friskis & Svettis.
Ola Helt och branschorganisationen bakom honom angriper Friskis & Svettis i  den 7 juli. Tyvärr är det svårt att förstå vad Ola Helt är så upprörd över.
Många människor är med i någon av Sveriges alla idrottsföreningar. Många är engagerade som ideella funktionärer. Med 442 818 medlemmar har Friskis & Svettis i dag vuxit till en av Sveriges största idrottsrörelser, bestående av 155 ideella idrottsföreningar i nio länder.
Att erbjuda lustfylld och lättillgänglig träning av hög kvalitet för alla är Friskis & Svettis verksamhetsidé. Föreningarnas verksamheter finansieras i huvudsak av medlems- och träningsavgifter. Friskis & Svettis har i dag över 15 000 funktionärer som med ett personligt engagemang leder och utvecklar Friskis & Svettis.
Ola Helt levererar en hel del osorterad kritik och försöker belägga kritiken med påståenden om Friskis & Svettis. Men det han insinuant drar fram som om det vore fusk eller fiffel stämmer helt med lagar och avtal som gäller i Sverige.
Här är några exempel:.
?”En ideell förening betalar inte moms på sina tjänster”.
Det är korrekt, ideella föreningen kan heller inte dra av moms på sina inköp.
??”En ideell förening slipper att betala sociala avgifter för löner som understiger ett halvt basbelopp”.
Friskis & Svettis ledare och instruktörer har ett ideellt uppdrag. Idrottsarvodet varierar för de olika föreningarna, mellan 0 och 200 kronor per pass. Idrottsarvodet är skattepliktigt.
??”Ideella föreningar har rätt till aktivitetsbidrag, utbildningsbidrag och investeringsbidrag.”.
Friskis & Svettis föreningar erhåller mellan 0 och 3 procent av sin totala omsättning i bidrag. Ingen av Friskis & Svettis föreningar kan bedriva föreningsverksamhet med hjälp av bidrag.
??Friskis & Svettis ”lägger enorma kostnader på marknadsföring”.
Liksom alla idrottsföreningar informerar Friskis & Svettis om sina aktiviteter.
??Att Friskis & Svettis Varberg blev återbetalningsskyldiga till Skatteverket .
Det är korrekt att styrelsen i Friskis & Svettis Varberg inte hade full koll på sin verksamhet. Vi ser just nu över vårt interna regelverk i syfte att detta inte skall kunna återupprepas.
??”Topparna i organisationen plockar ut miljonbelopp i lön och pensionsavsättningar”.
Generalsekreteraren för Friskis & Svettis har en lön och en anställningsform som liknar villkoren i andra stora folkrörelser. Friskis & Svettis Riks styrelse är ideell med en arvodesersättning per styrelsemöte som motsvarar förlorad arbetsinkomst. Liksom alla arbetsgivare i Sverige avsätter vi pensionspengar till de anställda.
Anna Iwarsson.
generalsekreterare.
Friskis & Svettis.
