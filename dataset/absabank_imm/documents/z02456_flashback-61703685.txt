Blev Pia Falke mördad? [2001].
Lördagen den 28 april 2001 checkade den 46- åriga överläkaren Pia Falke, chef för medicinkliniken i Karlskrona, ut från hotel Gothia i Göteborg. Hon kom inte till jobbet den 30 april, och när hon varit borta i tre dagar slog kollegorna larm. Torsdagen den 3 maj genomsökte polis hennes lägenhet i Karlskrona och hennes sommarstuga utanför Helsingborg, men hon hittades inte.
Pia Falke var ogift och hade inga barn, och tydligen inga släktingar som brydde sig om henne heller. Hon hade alltid varit en karriärist som prioriterade arbetet som läkare, och hade heller inte speciellt många vänner. Hon hade fram till sent 2000 arbetat i Malmö, och två väninnor intervjuades och sade att hon inte alls var suicidal eller deprimerad, tvärt om trivdes hon med sitt nya arbete och var pigg och glad.
Den 6 maj hittades Pia Falke död i sin sommarstuga. Polisen ändrade sin historia: de hade tidigare inte gått in i stugan och letat utan bara stått och glott utanför!  tyckte med rätta att detta var konstigt. Det var ingen misstanke om brott, utan Pia Falke klassades som självmördare. Hon lämnade en förmögenhet efter sig, testamenterad till medicinsk forskning, men en donationsansvarig vid Lunds Universitet stal diverse värdesaker, som polisen hittade i hens lägenhet i Malmö. Trots detta tycks ärendet ha avskrivits.
2014 behandlade den gamle psykiatern Y adelsdamen X, som hade manodepressiv psykos. En dag tog hon en överdos och intogs på psykiatrisk klinik. När Y besökte henne ville hon berätta en hemlighet som hon gått och burit på: det var hennes bror, baronen X, som hade mördat Pia Falke! Dessa två hade haft ett förhållande men Pia Falke hade fått nog av den rike adelsmannen och ville inte se honom igen. Baron X var reservofficer och jur kand, och en riktig tuffing som varit i militärtjänst utomlands. Han led ibland av svåra depressioner och hade skaffat ett verkligt starkt gift som han skulle använda för att göra slut på sig om han blev desperat, men han beslöt att i stället förgifta den falska kvinnan som hade bedragit honom.
Pia Falke reste motvilligt till baronens fina paradlägenhet, där hon serverades champagne av den urbane adelsmannen. Han föreslog att de skulle skåla för den tid som varit, och Pia Falke drack ur sitt glas och föll stendöd till marken. Baron X förvarade liket i ett stort kylskåp medan han funderade ut hur han skulle kunna klara sig undan. Giftet var ett mycket ovanligt preparat som han skaffat utomlands. Han körde liket till Pia Falkes sommarstuga och dumpade henne där efter att ha fingerat ett självmord. Ett par år senare sköt han sig med en grovkalibrig pistol i vittnens närvaro. Y gick till polisen, utan att nämna namn p g a patientsekretessen, men hans historia mottogs inte med entusiasm. En gammal polisdetektiv sade till honom att detta var uppgifter han kände till, men inte trodde på, och att det har sagt till att locket skulle läggas på i detta här fallet..
Nu skulle man ju kunna förstå om polisen hade sagt att eftersom Ys historia kom från en psykpatient var den mindre trovärdig, men tydligen hade dom redan hört denna version [från kvinnan X?]. Man får hoppas att Pia Falkes död utreddes kompetent, utan att locket lades på, men jag har mina tvivel. Vet någon mer om detta mystiska fall?.
Länkar om Pia Falke och arvet som försvann:.
