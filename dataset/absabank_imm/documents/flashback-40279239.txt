Att arbeta och bo i USA [svarar på frågor].
Är medveten om att det finns många trådar både här och i Resor om att bo och arbeta i USA. Tycker dock att det måste bli ett slut med allt spekulerande och åsiktsyttringar kring denna fråga. Därför startar jag denna tråd där jag och alla andra Flashbackare som bor.
jobbar på andra sidan Atlanten kan svara på frågor.
Första myten att döda, det är inte alls omöjligt och det behöver inte vara ditt livsprojekt att ta dig hit.
Jag är själv här på ett L1A visum, jobbar för ett stort svenskt bolag med verksamhet här. Ett L1A visum är ett "premiumvisum" som gör att din partner också kan jobba här, utöver det är det förhållandevis enkelt att omvandla det till ett green card som i sin tur man kan omvandla till ett medborgarskap efter 5 år. Här spelar passet en roll, även om det inte står någonstans är det betydligt enklare som svensk att få både green card och medborgarskap jämfört med tex indier som utgör 90% (egen gissning) av arbetsinvandringen.
Jag är precis dryga 30 men jag var erbjuden att flytta tidigare. Jag hade inte som mål att flytta men har alltid varit öppen för det. Så här gick jag tillväga.
1. Skaffade mig en utbildning, minst kandidat.
2. Skaffade ett jobb på ett stort företag (det är inte bara ur denna synpunkt men jag råder alla nyutexade att jobba åtminstone sina första år på ett större företag då det finns etablerade rutiner för kompetensutveckling). Påtala redan vid intervjutillfället att du kan tänka dig att flytta utomlands.
3. Se till att skaffa dig sponsorer inom bolaget gärna i ett annat land eller någon som kommer från en enhet från ett annat land, mentorer i all ära men det är inte de som skaffar jobb till dig.
4. Våga ta steget när erbjudandet kommer.
Arbetsmiljön och moralen är inte mycket annorlunda om du jämför med Sverige. Största skillnaden är avsaknaden av konsensus, som chef är du chef och har därför bestämmande rätt. Vi snackar inte diktatorskap men folk ifrågasätter dig inte hela tiden, vilket är skönt. Timmarna är mer eller mindre samma, folk börjar något tidigare, tar inte mycket lunch och går hem vid samma tid som hemma.
Lönerna är högre men det skiljer mycket mellan stater. Sen är vissa saker något billigare och vissa saker mycket dyrare. Har du kids och vill att de ska gå på ett bra dagis med en ordentlig pedagogisk plan så får du räkna med ca $400/vecka och barn. Du får också se till att stoppa undan 200k per unge om du vill att de ska ha en ordentlig universitetsutbildning. Men summa sumarum, lever du som en normal svensk här så kan du stoppa undan mycket pengar. Boende är billigare och mycket större utbud än hemma. Eftersom jag är intra company transfer så har jag min svenska lön i botten med betalt boende/bil+10-15 kkr netto extra i månaden, förlänger jag måste jag gå över till en lokal anställning men än så länge så tjänar jag på nuvarande set up.
Så det var en liten introduktion, fråga på om ni undrar något!.
