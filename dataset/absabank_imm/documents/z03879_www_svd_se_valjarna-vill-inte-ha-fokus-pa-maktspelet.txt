Väljarna vill inte ha fokus på maktspelet.
Det är tydligt att väljarna vill ha fokus på lösningar och inte på maktspelet i politiken. Det skriver Novus vd Torbjörn Sjöström i en analys av de opinionsundersökningar som gjorts.
Fler och fler blir oroliga för att landet blir sämre för varje dag som går, och 51 procent anser att landet utvecklas åt fel håll enligt Novus i april.
Det här är en argumenterande text med syfte att påverka. Åsikterna som uttrycks är skribentens egna.
Vad är samarbete? Frågan kring samarbete har blivit väldigt aktuell under våren. Ett par gånger har undersökningar presenterats med frågeställningen ungefär som denna: "Anser du att man skall samarbeta med SD i frågor där man är överens?".
Det man fokuserar på är om man skall samarbeta i en sakfråga oavsett vilket parti det rör sig om. Där synen på Sverigedemokraterna är central.Skall man acceptera ett aktivt, eller för den delen ett passivt stöd från SD i de frågor där man har en samsyn?Om vi ser till väljarna så är det två i vissa fall motsägelsefulla saker. Vill man att det parti man röstar på skall få igenom sin politik, eller skall man prioritera konflikten som sådan? Kanske till och med aktivt bryta mot vallöften för att ett parti man inte är överens i andra frågor tycker samma sak?.
När Novus bad väljarna sammanfatta tiden efter valet fram till årsskiftet med ett ord så svarade de "sandlåda".I medierna verkar politik handla om makten, inte vad den skall användas till och varför man har fått väljarnas förtroende.Novus genomförde en bredare undersökning kring synen på samarbete, men med ett bredare angreppssätt och vi stannade inte bara vid synen på SD. Alliansväljare fick frågan om synen på samarbete med de rödgröna och SD. De rödgröna väljarna fick frågan om Allianspartierna och SD. SD väljaren fick frågan om alla andra partier. Allt med samma avväpnande förutsättning som presenterats i andra undersökningar att man redan är överens i sakfrågan.
Alliansväljarna samarbetar helst med S, MP och SD i den ordningen. V däremot finns det ett mycket svagt stöd för att samarbeta med.Rödgröna väljare samarbetar helst med C, FP och M. Däremot är det ett lika svagt stöd för samarbete med SD som Alliansväljarna har för att samarbeta med V.SD väljare samarbetar helst med M, FP, KD och C. Stödet för ett samarbete med MP och V är lika lågt som för Alliansväljare att samarbeta med V och för rödgröna att samarbeta med SD.Det finns olika konfliktytor mellan partierna i väljarnas ögon, inte baserat på sakfrågan utan också bilden av partiet, men även till exempel vilka partier som ses som möjliga samarbetsparter i medierna och även vilka händer som har sträckts ut över blockgränserna.Men framförallt är frågan märklig, om man är överens i en fråga – betyder det att man aktivt måste  samarbeta? Är det inte så att samarbete inom politiken är bredare än enstaka sakfrågor, utan snarare om ett gemensamt helhetsmål som innebär kompromisser och eftergifter?.
Novus kan idag visa att 41 procent av svenska folket främst prioriterar att det parti man röstar på får igenom sina frågor. Lika många tycker det är lika viktigt med vem man samarbetar med och att man får igenom sin politik. Endast 10 procent anser att vem men samarbetar med är viktigare än att få igenom sin politik.Väljare är pragmatiska, de röstar på ett parti för att man vill att politiken skall genomföras. Självklart inte till vilket pris som helst, partiernas konfliktytor och risken för negativa eftergifter spelar självklart in. Men om det sker utan kostnad, om man inte behöver kompromissa – då är det väl inte ens ett problem?Om fokus hade legat på lösningar och sakfrågor istället för maktkamp blir inte samarbetsfrågan en så het potatis bland väljarna som den verkar vara.
Skräddarsydda kurser i ämnen som intresserar och engagerar både kropp och själ.
Majoriteten av väljarna vill att landet skall bli bättre. Fler och fler blir oroliga för att landet blir sämre för varje dag som går, och 51 procent anser att landet utvecklas åt fel håll enligt Novus i april. Missnöjet och oron som har varit en röd tråd bland många väljare sedan 2012 ökar fortfarande. Idag är det bara Sverigedemokraterna som fångar upp missnöjet, oavsett i vilken grad deras sympatisörer håller med om deras politik så drivs man av oro och missnöje med problem. Missnöjet kommer att spridas så länge man inte känner att någon tar hand om det som skapar oron: Känslan att detta land utvecklas åt fel håll.Vad det konkret innebär tar sig utryck på olika sätt och är individuellt, det finns verkligen inte brist på exempel på problemen. Vissa kallar problemen jobben, andra sjukvården, skolan, invandringen eller försvaret. Oavsett vad man anser är det största problemet så måste det komma in förslag på lösningar som stämmer med den uppfattade världsbilden.
**Väljare förväntar sig **egentligen lösningar, inte fokus på problemen av sina politiker oavsett parti. Om man upplever att politiken istället blir lösningsorienterad så kommer den inte heller att sammanfattas som en sandlåda av väljarna.
Torbjörn Sjöström.
vd Novus.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
