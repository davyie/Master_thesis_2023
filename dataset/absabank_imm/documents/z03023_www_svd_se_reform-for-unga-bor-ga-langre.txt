Reform för unga
bör gå längre.
Lars Anders Häggström, ordförande Handelsanställdas förbund, skriver14/10 i en replik på min artikel att sänkta arbetsgivaravgifter inte har haft någon påverkan på ungdomsarbetslösheten inom handel- och restaurang och att det är mest företag som McDonald’s som tjänat på detta. Därför skulle, enligt Häggström, en ytterligare sänkning av arbetsgivaravgifterna inte ha någon effekt. Låt mig bemöta detta.
Det här är en argumenterande text med syfte att påverka. Åsikterna som uttrycks är skribentens egna.
Lars Anders Häggström hänvisar till en rapport som Handels har gjort tillsammans med Hotell- och restaurangfacket där slutsatsen är att reformen inte inneburit fler jobb i de branscherna. Problemet är bara att rapporten endast behandlar just dessa två branscher och inte samtliga sektorer och det är på detta Häggström bygger sina argument.
Vidare frågar sig Häggström varför just handeln skulle vara den bransch som löser ungdomsarbetslösheten. Häggström håller dock med i mina argument om att lägre ingångslöner inte är en bra idé och där är vi överens.
Men, för det första är det nog ingen som menar att just Handels ska lösa ungdomsarbetslösheten.
För det andra håller jag inte med Häggström om att reformen varit tandlös och att ytterligare steg därför inte bör tas. Tvärtom så är det möjligt att ungdomsarbetslösheten över samtliga branscher hade varit ännu högre utan regeringens reform.
För det tredje menar jag att de steg som redan tagits är en början men ytterligare steg behövs tas för att på allvar få företag att anställa unga människor. Och det är här kopplingen till ekonomisk teori kommer in, där de två senaste årens nobelpristagare i ekonomi menar att matchningsproblem och, inte minst, förväntningarna på ekonomisk politik får effekter på företagens anställningsplaner. Tvärtemot vad Häggström menar så borde reformen enligt teorin alltså gå ännu längre.
Skräddarsydda kurser i ämnen som intresserar och engagerar både kropp och själ.
Unga måste komma in på arbetsmarknaden tidigare och ett steg närmare detta är enligt mig att företagens förväntningar om lägre anställningskostnad ytterligare höjs och permanentas. Det skulle göra att svenska företag vågar planera att anställa unga i högre utsträckning och därigenom tidigt skaffa sig den kompetens vi vet att svenska arbetsgivare eftersträvar.
RONNY SIGGELIN.
vd Maxkompetens.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
