Påverkar samarbetet ditt val av parti?.
Hur tror du att det nya samarbetet påverkar politiken de närmaste åren? Vilka partier blir vinnare och vilka blir förlorare? Hur tror du att andra väljare tänker? Påverkar det ditt val av parti? Läs hela dagens diskussion!.
14:01 Carina Stensson:Nu startar vi dagens diskussion om överenskommelsen som spikades i lördags!.
Det här är en argumenterande text med syfte att påverka. Åsikterna som uttrycks är skribentens egna.
14:01 Tomas:Anna Batra kommer aldrig bli statsminister med tanke på att SD nu kommer att öka kraftigt i opinionen på bekostnad av framför allt M. Alliansen har skjutit sig själv i foten.
14:01 Bjorn57:Överenskommelsen försvagar alliansen och leder till ett stort väljartapp. Hur ska alliansen nu bli större än de rödgröna? SD vinner, men borgerligheten förlorar. Lusten att återvända som M-väljare har nu försvunnit helt.
14:02 Patrik:Med tanke på att alliansen har lagt sig platt så har detta absolut påverkat mig. Jag trodde aldrig alliansen skulle visa sig såhär svaga. De hade chansen, men sumpade den totalt.
14:02 Sarah:Nej, jag röstar gärna även fortsättningsvis på Enighetspartiet Konsensus för att säkerställa stabiliteten. Hellre lugn demokratur än jobbig och kaosartad demokrati. Ett folk, ett land, ett parti! Nej, allvarligt talat så kommer jag som f.d moderatväljare aldrig någonsin mer rösta på det partiet eller något annat som ingått denna uppgörelse.
14:04 Sven Jeder:Inte alls eftersom  ́det för mig bara fanns 2 partier att rösta på SD och SAP. SD diskvalificerade sig själva och gjorde sig själva till landsförrädare genom att rösta på allianserns förslag vilket innebara att försvaret gick miste om bedtydligt mer pengar i anslag.  Själv är jag glad över att ha gjort det okonventionella valet SAP.
Skräddarsydda kurser i ämnen som intresserar och engagerar både kropp och själ.
14:04 Göran:Riksdagen blir i praktiken maktlös, är detta överhuvudtaget lagligt? Det var inte detta väljarna valde, så vart tog demokratin vägen?.
14:04 Jan:Borde inte väljarna informerats innan valet att 6-7 partier har för avsikt att bilda en "superallians" om valresultat blir som det sedan visade sig att det blev? Jag tror politikerföraktet ökar när partierna väljer att manipulera det parlamentariska läget på detta vis. Dess utom innehåller överenskommelsen tvivelaktiga formuleringar och bygger på antaganden som verkligen går att diskutera. Ett nederlag för demokrati och parlamentarism och ansvaret inför väljarna.
14:06 Per-Erik Mohlin:Lördagen den 27/12 kommer att gå till historien som en nattsvart dag för demokratin i Sverige. Nu kan en politik föras utan att man ens behöver anstränga sig för att den på ett rimligt sätt skall spegla ett valresultat. Fullständigt huvudlöst och borde därför egentligen inte vara tillåtet att enas om. Respekten för svensk politik och politiker som bortblåst. En förlamande känsla har infunnit sig. Läs gärna Odenberg i DN i dag som sakligt reder ut begreppen.
14:06 Carina Stensson:Här är artikeln på DN Debatt skriven av Mikael Odenberg som Per-Erik Mohlin hänvisar till. http://www.dn.se/debatt/alliansen-har-villkorslost-gett-upp-sitt-eget-inflytande/.
14:07 cecilia:Har röstat på Alliansen tidigare Men efter det här... Aldrig mer. Jag vill kunna lita på mina politiker Att de sätter oss som valt dem i första hand Inte att de bara tänker på sin egen maktfullkomlighet. Nu blir det ett annat parti i fortsättningen.
14:08 F Berntsson:Så hur man än röstar hamnar Miljöpartiet i regeringen och Vänsterpartiet tillåts styra vad regeringen får igenom?   Bortkastat att rösta på alliansen nu....
14:08 Mats R:Är det inte risk att politiken blir mer extrem med minoritetsstyre som liknas vid majoritetsstyre, en poäng med demokrati är att extrema förslag dämpas av majoriteten, den dämpning finns inte kvar nu.
14:08 H. Clewehielm:Som trogen Moderat känner jag mig djupt besviken. Nu återstår bara soffligarpartiet för mig.
14:08 Carina Stensson:För att vara tydlig på nytt kring vad det gäller så skriver TT såhär i sin faktabakgrund till Decemberöverenskommelsen:Fakta: ÖverenskommelsenDen statsministerkandidat som representerar den största partikonstellationen släpps fram vid omröstning om talmannens förslag. Det sker genom att övriga partier som står bakom överenskommelsen lägger ned sina röster.En minoritetsregering ska kunna få igenom sin budget. Om det finns en risk för att förslaget skulle falla avstår övriga partier som står bakom överenskommelsen från att delta i omröstningen.Utbrytningar ur budgeten ska inte vara möjliga.Överenskommelsen pekar ut tre politiska områden för samarbete och samtal; försvar och säkerhet, pensioner och energi.Överenskommelsen tillämpas första gången när regeringen lägger fram vårpropositionen i april 2015. (TT).
14:09 Marie-Louise:Jag tycker det känns som jag bor i Kina. Demokratin har satts ur spel och man kan alldrig lita på de rödgröna håller sina löften i framtiden. Jag har tappat tilltron för politiker och skulle helst slippa att bo här. Gå till nyval.
14:09 Andreas:Beskedet att man avblåser allmänna val med hänvisning till "landets stabilitet" och att minoritetsregringar ska kunna styra genom dekret framkallar overklighetskänslor. Vad är detta? Vitryssland? Zimbabwe? Oerhört otäck utveckling och Alliansen framstår som byfånar som går med på det. Vill de att SD ska växa mer och i praktiken vara enda oppositionsparti?.
14:09 John:Självklart påverkar det mig. Jag röstade på Alliansen, inte på S, MP o V. Att man ger obegränsad makt till en regering att driva igenom vilka budgetalternativ de vill oavsett innehåll är odemokratiskt och sjukt. Passar bättre i diktaturer och är ovärdigt Sverige. Det finns inte direkt många oppostionspartier nu att välja på. Nej, jag drivs iväg nu, mot partier som jag inte ville ha något att göra med egentligen.
14:10 Pelle:Jag ser risk att SD växer sig till största högerparti, kanske redan till nästa val. Tyvärr. Jag är mycket besviken på Alliansen som inte tar möjligheten att avsätta regeringen med ett extraval.
14:10 Anton:"if you can't win the game change the rules" Fullkomligt obegriplig överenskommelse som bortser från att en majoritet ska styra Sverige. Istället för att lösa konfliktlinjerna blocken emellan så uppnår man enbart mer polarisering och fullkomlig cementering av blocken. Detta legitimerar SD som enda oppositionsparti och bygger på det allmänna politikerföraktet. Detta är ett stort, stort misstag och en svart period i svensk politik.
14:11 conny B:Alliansen säger att dom hade förslaget redan innan budgetomröstningen. Varför la dom inte ner sina röster då? Varför ville dom skapa detta gisslandrama? Var det av eget intresse? Alliansen har ju använt SD i 4 år sedan tidigare. Nu blir det ingen röst på Alliansen för min del någonsin.
14:11 Anna:Håller verkligen med Tove L's ledare om att detta är problematiskt ur demokratisk synvinkel. Cementerar blockpolitiken för tre mandatperioder framåt. Jag kan fortfarande inte förstå varför Alliansen gick med på denna överenskommelse. Moderaterna skulle ha skruvat på migrationspolitiken till EU nivå (det hade inte behövts mer än så), bedrivit aktiv opposition och tagit storslam 2018, efter detta kommer dock nedförsbacken att fortsätta tyvärr.
14:12 Carina Stensson:Flera M-politiker är kritiska till överenskommelsen. En av dem är Gunnar Hökmark, som skriver att "minoritetsregeringar måste vinna stöd, inte garanteras det", på sin blogg.
14:14 Enkom:Har röstat på SD sedan jag kände mig grundlurad av nya M-politiken ungefär 2007-08. Enda realpolitiska alternativet i min mening. Min röst på SD kvarstår därför.
14:14 Micke:V är ju inte med i överenskommelsen, hur kan då S+MP få bestämma när de är mindre än alliansen? Betyder det inte att V får väldigt stor makt?.
14:14 Nisse Ö:Jag tror att många väljare blir tvungna att välja något av de partier som ej är med i uppgörelsen för att man vill värna om Sveriges demokrati. Att t.ex rösta på Fp och upptäcka att man stödjer en regering med miljöpartiet måste kännas helt fel.
14:15 Lennart:Självklart kommer jag i kommande val att välja något av allianspartierna. Så som situationen är nu skulle ett övergivande av Alliansen och i stället rösta på SD (eller de röda) enbart leda till en fortsatt röd regering. Själv tänker jag inte medverka till att försvaga Alliansen genom att kasta bort min röst.
14:15 Carina Stensson:Även Carl Bildt skriver om Decemberöverenskommelsen på sin blogg, och pekar på att "maktbalansen mellan regering och riksdag under denna och den kommande mandatperioden förskjuts påtagligt till regeringsmaktens förmån".
14:15 Fredrik:Reinfeldt gjorde om moderaterna till ett vänsterliberalt parti. Batra gör nu moderaterna till ett stödparti till V. Varför ska man då fortsätta rösta på M?.
14:15 Philip:I det långa loppet blir det Sverigedemokraterna som tjänar på samarbetet så länge de övriga partierna inte diskuterar invandringspolitiken efter en mer fakta baserad synvinkel. Sverige tar emot flest invandrare i absoluta tal vilket blir en enorm belastning på den svenska välfärden. Jag är helt och hållet för att hjälpa andra människor som kommer hit men skulle vilja se en prioritering av dem människor som faktiskt flyr undan krig och förtryck och riskeras att mördas i deras hemländer istället för ekonomiska flyktingar som flyr undan fattigdom. Vi har enormt mycket folk på flykt just nu och Sverige kan tyvärr inte hjälpa alla utan att det faktiskt skadar oss själva. Nationalekonomen Tino Sanandaji sa nyligen i ett reportage att enbart den budgetpost som kallas Migration och Integration som enbart ska gå till själva mottagandet av flyktingar låg på 8 miljarder 2006 och är nu 26miljarder 2014 och räknar med att ligga på 40 miljarder 2017. Jag som är oerhört rädd över den utveckling har enbart ett alternativ att rösta på. När ska de övriga partierna se över detta på allvar? Deras grannpartier i de nordiska länderna kan göra detta. Sossarna hade fått min röst direkt om dom skulle ta upp den här frågan på allvar och faktiskt gå ut med att minska invandringen så att vi kan tills vidare prioritera dom som är här idag. T.om. Ken Ring från invandrardominerade Hässelby håller med om detta.
14:17 Jahve:Jag hoppas de nya moderaterna slits sönder och ett  borgerligt parti kan födas ur spillrorna efter detta kapitulerande judasparti.
14:17 Axel:Det kommer att döda allmänhetens intresse för politik de närmsta åren och skapa ett obehagligt politikerförakt. Kd, C och FP kommer sannolikt åka ur riksdagen 2018 då en stor väljargrupp kommer missnöjesrösta på det enda oppositiospartiet- SD. Min känsla är att många väljare uppleveler liknande tankegångar. Med dessa nya spelregler så skulle jag svika Alliansen tveklöst. Alliansen håller på att gräva sin egen grav. Ofattbart att deras partiledare inte ser den uppenbara konsekvensen av detta. //A.
14:17 Carina Stensson:Flera hundra inlägg har redan skrivits till oss, innan vi ens hunnit starta den här diskussionen. Ilskan mot överenskommelsen är stor, och främst riktas den mot M och Alliansen. Jag skulle vilja få förslag på hur Alliansen eller Moderaterna skulle ha gjort istället? Vilka andra vägar skulle ha prövats?.
14:19 Erik Johansson:Hur Tänker Batra hålla ordning på partiets stabilitet och tysta den interna kritiken?     Vad säger hon och de övriga inom alliansen om påståendet att SD är den enda oppositionen?.
14:19 Magnus B:Överenskommelsen är tveksam ur demokratisk synpunkt. Även med tanke på SD:s löfte att fälla varje regering vars invandringspolitik man ogillar. Nyval vore trots alla risker bättre. Om alliansen i en fråga som inte har med migration att göra lägger ned sin röst i strid mot den politik man gick till val på, endast för att inte stödjas av SD, är det oförenligt med demokratins principer. På detta vinner endast det parti man velat isolera. Under den senaste mandatperioden har inget av de sex partierna i sak kritiserat SD eller kommit med seriösa alternativ. Båda blocken hade kunnat inskärpa för SD vad de kan och inte kan acceptera. I stället har man förfallit till mobbning och tom retorik. Nu låtsas man som om minoritetsregeringar har ett värde i sig, vilket bara leder till politikerförakt. Genomför så snart som möjligt den föreslagna ändringen av grundlagen. Statsministern bör väljas av en majoritet av riksdagens ledamöter.
14:21 Olof:Det måste tyvärr sägas; Utan Reinfeldts "nya moderaterna" hade vi aldrig hamnat här. Är det månne en långsiktig plan för ett tvåpartisystem vi skådar?.
14:22 Oscar:I september velade jag länge mellan SD och M - det blev M till slut, eftersom SD ändå är otäcka. Nu är SD det självklara valet efter denna överenskommelse. M har dock en chans till: Om de vägrar välja Anna till ordförande, utan väljer någon annan i stället som på en gång river upp överenskommelsen. Annars kommer SD få en stor del an M väljare framöver...
14:23 Anders Tilly:Överenskommelsen får mig att lämna mitt  parti KD och för förstagången i mitt 56 årig liv kommer jag inte att rösta på Alliansen i nästa val. Uppgörelsen strider emot som har med parlamentarism att göra. Sedan handlar politik inte bara om makt, att få för egen del eller att förhindra att andra kan få del av den. Utan politik måste också få handla om ideal och principer. En tanke: hade vi haft en författningsdomstol av tysk eller schweizisk modell hade uppgörelsen blev stoppad på konstitutionell grund.
14:24 Alvin:MP med ca 6% av väljarstödet får fortsätta bestämma över svensk asyl- och integrationspolitik.
14:24 Lars:HUR ska nu Allianspartierna kunna upprätta förtroendet hos väljarna??? Och HUR ska Allianspartierna kunna både förklara och verka för sina egna värderingar och sakpolitik?.
14:27 Christian S:En alternativ väg som jag, som Alliansväljare, skulle föredragit framför denna Decemberöverenskommelse skulle kunna varit ett mittenpartisamarbete efter ett nyval. Partierna skulle kunna komma överens om att största block efter nyvalet får stöd av ett eller två 'motståndarpartier'. Om Alliansen vunnit skulle MP kunna stöttat deras förslag för att se till att de får igenom en modifierad budget (efter förhandlingar såklart) som ett exempel. Detta skulle då lämna S + V + SD i opposition. Omvänt skulle detta också kunna leda till att S + MP + FP + C fick bilda regering om resultatet visade på att det rödgröna blocket 'vann'.  Detta skulle vara mer demokratiskt i min mening. Denna Decemberöverenskommelse kommer långsiktigt, tyvärr, gynna SD eftersom de blir det 'enda sanna oppositionspartiet'.
14:29 Ricci:Jag håller med skribenten på SVD idag att det är ett borgerligt högförräderi.
14:30 Carina Stensson:Här är debattartikeln som Ricci skriver om: http://www.svd.se/opinion/brannpunkt/det-har-ar-borgerligt-hogforraderi_4217681.svd.
14:30 Dan Eriksson:Jag är så arg att jag håller på att gå i bitar. Aldrig mer moderaterna och SD är inget alternativ för mig.  Frågan är om vi vi inte måste bilda ett nytt parti ? De etablerade liggen så långt under lågvattenmärket.
14:30 Ulf:Förstår M väljarnas ilska. Löven har säkrat makten till 2022.
14:30 Carl:Alliansen borde ha kraftsamlat för att göra ett starkt extraval och sedan skapat inflytande genom ett offensivt riksdagsarbete. Men Kinberg Batra har visat att hon varken har kompetens eller vilja att leda en opposition. Katastrof!.
14:31 Fredrik J:Uppgörelsen rymmer ett otäckt förakt för parlamentarismens grundidé. Att Alliansen skulle visa så stort förakt för sina väljare är förbluffande. En röst på mitt gamla KD är en röst på S+MP! Otroligt! Övergav efter många val Alliansen i september och röstade delvis motvilligt på SD men ville gärna återkomma till KD. Efter denna judaskyss av borgerligheten är det totalt otänkbart. Den representativa demokratin har blivit repressiv.
14:32 Kristian:Jag förstår Alliansens strategi. Tvinga S att driva en mer vänstervriden politik än vad ens DE vill genom att göra dem beroende av V och ta sen en brakseger 2018 för att sådan vänsterpolitik inte är vad svenska väljare vill ha. Smeta ner S med V. Tvinga tillbaka de gamla väljarna från SD, de måste taktikrösta eftersom de absolut kommer vilja undvika sådan politik. Men Alliansen har nog underskattat hur folks ilska över V- och MP-politik under 4 år även smetar ner dem i och med överenskommelsen.
14:33 Stefan:Alliansen borde naturligtvis ha satt sig ned med Sverigedemokraterna, kommit överens om en minskning av asylinvandringen, en ökning av försvarsanslagen och brutit upp erkännandet av "Palestina" och återfått sina kärnväljares förtroende.
14:34 Hasse:Reinfeldts avhopp var väl ett utmärkt tillfälle att öppna för ett samarbete med SD vilket hade gett en av de starkaste regeringarna på många år. Hur kan man låta prestige bestämma över Sveriges välfärd ???.
14:35 Arg:Vad man skulle gjort istället? Man skulle givetvis sett till att skapa en regering med MAJORITET i riksdagen. Det är så folkviljan respekteras. Politik får inte bara vara strategi.
14:35 Anton:Jag vill bara tacka Alliansen för att dom nu cementerat faktumet att SD nu är landets opposition.
14:35 Kalle:Lägg ner Alliansen och bilda ett nytt borgerligt parti!.
14:35 Patrik S:Nu är ju inte Batra vald ännu. Vad sägs om Maria Abrahamsson som kandidat. Hon vet vad hon vill. Har skrivit ledare i SVD och är en tydlig moderat ledstjärna.
14:36 Johan H:Jag anser att Alliansen borde ha närmat sig Sverigedemokraterna! Därmed hade  de borgerliga (Sd är i många avseenden ett borgerligt partiI) fått möjlighet att ta över regeringsmakten. I huvudsak har ju Sverigedemokraterna samma uppfattning i flyktingfrågor som Moderaterna hade för bara några decennier sedan! Och som många, kanske flertalet, moderatväljare har än i dag.
14:39 CD:Total katastrof. Nytt parti kommer att uppstå ur detta - helt tvärsäkert. Alliansen bryter med allt de står för - främst Moderaterna. Partistyrelsen får underkänt rakt igenom.
14:39 Janeric:S blir vinnare om dom hanterar de närmaste årens "frikort från opposition" på ett begåvat sätt. Ekonomin är på väg att vända. Reallöneökningar och möjlighet till balanserade skatteökningar kan används för att få många att tro att problemen är lösta. Det kan räcka för att vinna valet 2018. Det långsiktiga är en helt annan fråga och de som kan hantera det får min röst.
14:40 Bengt:Sverige är som ett fartyg med fast kurs o fart i fyra år. Alliansen kan nu endast påverka när baren ombord skall öppna samt i viss mån vilken underhållning som bjudes under resans gång.
14:40 Kim:Maria Abrahamsson är ett bättre alternativ än Batra.
14:40 Per:Märkligt hur många skribenter som tror att vänsterpartiets ökade inflytande skall leda till något slags katastrof. Det tror inte jag. Däremot tycker jag att överenskommelsen är odemokratisk eftersom den gör Riksdagsledamöter till röstboskap i ännu högre grad än nu. Den bästa lösningen hade varit att bryta upp Alliansen för att möjliggöra en blocköverskridande regering.
14:41 Johannes:Otroligt dåligt att man legitimerar MP och V:s politik på detta sätt. Är det verkligen värt det för att hålla SD borta från inflytande? Försvinner problemen om man sopar dem under mattan? Moderaterna behöver verkligen formas om, lägg ner MUF-projektet "Nya Moderaterna" och återskapa det parti som huvuddelen av väljarna vill ha, som bryr sig om kärnfrågorna från 15-20 år sedan. Gösta Bohman vänder sig i graven!.
14:42 Johan S:@carina stensson Som jag ser det så borde man förhandla vid varje budget istället. Nu sägs det att ingen var redo att göra det. Trots det kunde de sitta ner och förhandla om spelreglerna, så de hade nog politiskt kunna komma överens om budgeten inte varit så extremt vänstervriden utan gått mer mot mitten. Men går inte det så tycker jag faktiskt nyval varit rätt tills dess att politikerna förstår att det inte ändrar på något och de måste faktiskt köpslå om politiken och inte spelreglerna. På så sätt hade vi fortsatt ha en äkta demokrati.  Det har fungerat förut och borde funka fortfarande.
14:43 Pelle:Jag föreslår en demonstration under parollen "Respektera min röst" för alla som är missnöjda med överenskommelsen.
14:43 Kalle:Att tro att väljarna kommer komma krypandes tillbaks till Alliansen efter 4 år av katastrofalt vänster-styre är extremt naivt. Väljarna är nog tillräckligt smarta för att inse att ända anledningen till vänsterns möjligheter att rasera landet är helt enkelt att Alliansen tillät det. Lycka till säger jag bara.
14:44 Framvägen:Den som förespråkar att alliansen skall brytas upp bör på samma sätt förespråka detsamma för S som ju rymmer en ännu större spännvidd av åsikter än alliansen.
14:44 Nisse:Jag tycker det är bra så här. Landet kommer att tjäna på det. tex läget blir stabilare. kanske arbetsgivare vågar anställa nu. Pengar sparas istället för att läggas på extra val. Tyvärr så gäller Alliansens budget första året.
14:44 Tummelisa:Vi har inget problem med hur landet ska styras, regeringsformen osv. Det fungerar bra.  Vi har däremot problem med att en majoritet av politikerna inte gillar hur folk röstat - trots att folket bara efterlyst en migrationspolitik mer lik övriga EU.
14:45 Olle:Du efterlyser förslag på vad alliansen skulle ha gjort. T.ex. erbjudit S en bred koalition  med alliansen och Löfven som statsminister. han representerar u det största partiet. Då hade man kunnat pröva talet om  i "utsträckta händer" i praktiken, och dessutom påverkat politiken mycket mer. Att negligera folkviljan så till den milda grad som nu gjorts kan liknas vid en statskupp light1.
14:45 Mattias:Det man givetvis borde ha gjort är att S kommer överens med alliansen om en gemensam politik, sakfråga för sakfråga. Har fungerat innan under 1900-talet.
14:48 Hasse:Hade Reinfeldt inte varit så snabb med att öppna gränserna skulle migrationsfrågan inte ligga som en blöt filt över debatten. Det måste finnas något mellan "alla" och "ingen".
14:48 Tapio:Kinberg har på kortare tid än Löfven lyckats rasera sin trovärdighet. Man hade världens chans att efter Reinfeldt rensa bordet och skapa något nytt. Istället är det första man gör att slänga in handduken. Otroligt !.
14:49 PR:Det är en extrem feghet vi nu beskådar i svensk politik. Att klamra sig fast vid makten och stå kvar på lönelistan i stället för att ta möjligheten (eller konsekvensen) av ett extraval. Man hävdar att dödläget skulle bestå men det är ju inte uteslutet att det hade kunnat ske stora rörelser mellan partier och block.  Jag skäms å alliansens vägnar.
14:49 Johan:Alltid röstat borgerligt men blir Direktdemokraterna i framtiden. (http://direktdemokraterna.se). Alltid sett Schweiz som ett föredöme när det gäller demokrati och detta är nog närmaste vi kommer i Sverige.
14:51 Jessika:Ja, jag är mycket ledsen över att samtliga partier i Alliansen ställt sig bakom denna överenskommelse som ger orimlig makt åt en regering i minoritet. Detta är ett slag i ansiktet på mig som väljare. Jag ser ingen annan utväg än att rösta blankt i väntan på att Alliansen splittras och det föds nya borgerliga partier med nya partiledare som jag kan känna förtroende för. Nuvarande fyra partiledare har förlorat mitt förtroende för gott.
14:52 Jonas:Hur moderaterna (alliansen) skulle gjort istället? De skulle självklart valt att regera med SD som stödparti. De kunde enkelt gett SD ett mindre köttben t.ex lovat att hålla kvar invandringen på samma (förvisso galna) nivå. Detta är också vad de moderata väljarna vill, vilket kommer visa sig i nästa val. Det är bara för partitoppen som det är viktigare att utestänga SD, än att hindra V från styra landet.
14:52 Hanna Gyllensparre:Decemberöverenskommelsen, lägger grunden för de extrempartier, de nu strävar efter att undvika...
14:52 Carina Stensson:Jag tar med några sista inlägg till, innan diskussionen är över vid 15, för den här gången.
14:54 JL:Spelar det egentligen någon roll vad väljarna tycker? Det känns som att svensk politik mer och mer handlar om att göra det som makteliten tycker är bäst. Den 27/12 riskerar att gå till historien som dagen då förtroendet för demokratin dog.
14:54 Annika:På kort sikt är överenskommelsen bra, då det blir lättare för en minoritetsregering. Men på längre sikt, nej. Man öppnar fältet fritt för SD och V som från varsitt håll är de partier som sticker ut som oppositionspartier i väljarnas ögon. Sak samma att alliansen säger sig försöka föra sin politik i opposition. Bra dock att SD:s inflytande minskar, det är ett ensidigt, fascistiskt parti. Ut med dem!.
14:56 Simon:Alliansen borde ställa krav på regeringsposter för att släppa fram en socialdemokratiskt ledd regering.
14:56 JL:M har fått väldigt mycket kritik för decemberöverenskommelsen om man ser till vad som skrivs i sociala media, men frågan är om inte KD är den stora svikaren?.
14:56 Adam:Jag tycker att det är bra att man lyckats skapa ett ramverk där man förtydligar hur minoritetsregeringar kan regera, oavsett om det är alliansen eller de rödgröna som har makten. Samma överenskommelse kommer att gälla även om Alliansen blir största block vid nästa val. Politisk stabilitet gynnar oss alla.
15:00 Erik:Jag påstår:  - Varje svensk regering som undviker migrationsproblemen, dvs både volym- och integrationsfrågorna, kommer att falla! Verkligheten har hunnit ikapp.
15:00 Anna:Jag tror att alla väljare som står till höger känner svikna nu. Det var inte det här de röstade på. Hela väljarsvergie har blivit omyndigförklarat av politikernas kartell och föraktet för dem kommer att växa. De största förlorarna på sikt i detta blir moderaterna!.
15:01 myl:Hur stor är sannolikheten att Löfven (S) håller sitt löfte om att släppa fram alliansen efter valet 2018 om de blir större? Det har ju gått sådär för hans löften de här senaste månaderna...
15:01 Anders i Malmö:Men KD:s utspel då?.
15:01 Jonas:Det här är ju en extremt dålig överenskommelse för Alliansen. I värsta fall så regerar S MP och V i 8 år utan politiskt motstånd!  I bästa fall får Alliansen igenom budgeten i 4 år efter denna mandatperiod, såvida inte Löfven bryter uppgörelsen som han gjorde med friskolorna.
15:01 Roffe:Hoppas politikerna i fråga tar del av dessa inlägg. Eller slår de dövörat till mot väljarna.
15:01 Stefan:Detta är bra för Sverige. Folkets bestämmanderätt är ändå överskattad. Lika bra att några få tar besluten åt oss så slipper vi bry oss.  Eller?.
15:01 Sara:Man använder som argument att det ska gå att regera i minoritet, eftersom att man har gjort det för, skillnaden är ju att dessa minoritetsregeringar för oftast hade en parlamentarisk majoritet för sin ekonomiska politik t.ex. Göran Perssons regering som hade en majoritet tillsammans med V och MP.
15:02 Fredrik:Hur tänkte Batra? "Om vi låter vänsterblocket få oinskränkt makt så vinner Alliansen säkert valet 2018"Valutfallet 2018 är sannolikt att 5-10% lämnat Alliansen för Sverigedemokraterna som är enda alternativet om man inte vill ha socialism.
15:02 Carina Stensson:Vi stänger nu diskussionen för den här gången, men kommer självklart att fortsätta att diskutera det politiska läget och vi välkomnar er läsare att vara med. För att inte missa diskussionerna, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
