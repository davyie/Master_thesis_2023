Vad ska du göra  i morgon?
Det är vår nationaldag i morgon. Den har blivit helgdag, vi är lediga. Jag kan tycka att det är skönt att det är en fredag, men så där himla nationalistisk känner jag mig inte. Jag är mer svensk på midsommarafton. Då vill jag verkligen fira med jordgubbar och sill och nubbe. Men i morgon unnar jag mig nog inte ens en bakelse.
Det handlar absolut inte om att jag inte är stolt över Sverige. Det är jag! Men jag har ingen relation till den 6 juni. Jag avskyr folkdräkter och ceremonier med flaggan. Jag är inte så intresserad av kungen heller.
Egentligen tycker jag det är ett europeiskt influerat påhitt att vi också ska vara glada på nationaldagen. Firandet har ingen folklig förankring, det är regering och riksdag som har bestämt att vi ska vara glada.
Även om politikerna kan instifta ledighetsdagar kan de inte beordra nationaldagsglädje. Men som sagt, det är fredag och vi är lediga.
Vad ska ni göra i morgon? Firar ni?.
Mejla oss  d[email protected].
