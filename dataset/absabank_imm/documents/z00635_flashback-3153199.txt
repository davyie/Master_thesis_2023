Det här med att betala skatt, lusten har helt försvunnit..
Är det fler som känner som undertecknad?.
När jag började arbeta runt 1988-89 så tyckte jag att det var helt okej att betala skatten, jag tyckte att jag och min familj & vänner fick valuta för den.
Vännen fick hjälp av soc när hennes kille sneade ur och kastade ut henne, hon fick en jourlägenhet på ett par dagar bara.
När jag opererades så var det absolut inte samma stress som det är idag på sjukhusen.
Blev man sjuk så var det 100% ersättning från F-kassan, dessutom så fanns det faktiskt kontor litet varstans så att det var lätt att nå dem. Telefonkö existerade inte.
Detta är bara ett par små exempel på hur det var, jag säger små, för det är de små detaljerna som gör  livet lättare.
Numera så läser man med jämna mellanrum om pampar som skor sig på allmänna medel, sjukhusköer och annat milt sagt eländiga saker som gör mig rent ut sagt pissarg.
Vart tar alla pengar vägen?.
Vi betalar ju mer än någonsin, men det verkar som om de bara försvinner i ett stort svart hål..?.
Min skattemoral har sjunkit som en trasig ubåt. Jag blir mer och mer arg när jag får papperen på att jag skall betala min fastighetsskatt, där vill skattemyndigheten veta om jag har en tvättmaskin eller inte, och hur många meter köksbänk som finns i huset.
Solidaritet, javisst, men varför känner jag det som om jag blir lurad?.
Någon mer med samma funderingar..?.
EDIT: Jag vill inte att det skall låta som om " Det var bättre förr " men, faktum är att jag numera är gammal nog att börja fundera över hur det var...
