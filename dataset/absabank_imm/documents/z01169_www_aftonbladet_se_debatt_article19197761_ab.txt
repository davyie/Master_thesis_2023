Vissa åsikter får inte finnas i offentligheten.
Ibland är det svårt att replikera, i synnerhet när den som har skrivit i stort verkar hålla med en. Lisa Magnusson inleder sin debattartikel här i  med att kritisera min användning av ordet åsiktskorridor, men avslutar med en apell om att vara mer accepterande mot det som avviker från just åsiktskorridoren. Jag är varken först eller ensam om att skriva om att det finns en åsiktskorridor. Henric Oscarsson, professor i statsvetenskap vid Göteborgs universitet, myntade begreppet i vintras som ett sätt att illustrera att utbredda åsikter sällan förekom i offentligheten. Faktum är att det offentliga samtalet förs på ett sådant sätt att man får intrycket att vissa åsikter över huvud taget inte finns i Sverige. Och att vissa åsikter – ofta åsikter som inte rimmar med vad som anses progressivt av välutbildade storstadsbor – bemöts på ett nedlåtande sätt i offentligheten. Det finns åsiktskonflikter i samhället som därför inte skildras tillräckligt väl. Den tolerans jag förespråkar handlar inte om att man ska låta åsikter stå oemotsagda eller att man bör vara undfallande mot rasism och sexism. Tvärtom. Alla måste vara beredda på mothugg. Det är, precis som Lisa Magnusson skriver, det som är diskussion. Begrepp som ”politisk korrekthet”, ”åsiktskorridor” och ”verklighetens folk”, eller för den delen metaforer som ”frukostbordet” och ”lunchrummet”, handlar alla om att det finns en relativt stor skara som känner att deras åsikter hamnat i marginalen. Det är ett problem att ta på allvar, oavsett vad vi tycker om orden. Den som hörs mest är nämligen inte alltid den som är mest representativ.
Ivar Arpi.
FAKTA.
REN:.
