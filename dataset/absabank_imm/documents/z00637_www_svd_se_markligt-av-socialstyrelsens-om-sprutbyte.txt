Märkligt av Socialstyrelsens om sprutbyte.
Socialstyrelsen glider på fakta om sprutbyte (Brännpunkt 23/2). De har läst samma brittiska rapport som vi. Den pekar på svagheter och begränsningar i forskningen. Vi noterar att Socialstyrelsen inte längre hävdar att det finns evidens för att sprutbyte skyddar mot hivsmitta utan att den enbart gäller för att förebygga riskbeteende, vilket är möjligt med andra åtgärder utan sprutbyte. Socialstyrelsen menar dock att det finns positiva effekter och att rapporten vilar på mer robusta studiedata än för hepatit C. Men då stödet för att sprutbyte kan förhindra hepatit C-smitta är obefintligt, säger det inte mycket.
Det här är en argumenterande text med syfte att påverka. Åsikterna som uttrycks är skribentens egna.
Socialstyrelsens slutsats, att sprutbyte är effektivt mot hivsmitta, är inte forskningsbaserad. Det finns några få studier som tyder på detta. Men fler studier tyder på motsatsen och åtskilliga studier visar inte något samband alls. Har socialstyrelsen inga kvalitetskrav för evidens? Effektiviteten är starkt ifrågasatt.
Under perioden 1998–2008 avled årligen i Sverige cirka 300 narkomaner i narkotikarelaterade dödsfall. Men ytterst få dör i‐aids. De flesta avlider i narkotikarelaterad död, åtskilliga i‐sena komplikationer till hepatit C. Hittills har 2 personer dött i aids under perioden. De två senaste åren är rapporteringen inte helt färdig. Men storleksrelationen är tydlig. Narkotikapolitiken är oerhört viktig.
Socialstyrelsen har aldrig förklarat varför Malmö, med sprutbyte, har haft fler hiv-fall än Göteborg, utan sprutbyte. Var finns effektiviteten? I Malmö har bara 9 procent av besökarna genom åren kommit regelbundet. Som kontaktyta är det sämre än uppsökande verksamhet. Socialstyrelsens stöd till missbruksutredningens förslag om sprutbyte är märkligt med tanke på avsaknad av vetenskaplig evidens. Lundaforskarna har kopplingar till sprutbyten i Skåne och är klart partiska sprutbytesförespråkare.
ANDERS ANNELL.
socialläkare.
Skräddarsydda kurser i ämnen som intresserar och engagerar både kropp och själ.
ROLF BROMME.
journalist.
JENS LUNNERGÅRD.
läkare.
LARS JOAKIM LUNDQUIST (M).
LENNART NILSSON (KD).
LENNART ROHDIN (FP).
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
