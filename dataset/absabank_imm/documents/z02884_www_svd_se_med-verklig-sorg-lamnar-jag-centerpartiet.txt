Med verklig sorg lämnar jag Centerpartiet.
Det är verkligen med sorg jag lämnar Centerpartiet. Den uppgörelse som har gjorts inom alliansen strider mot de grundläggande värderingar jag har haft som centerpartist alltsedan jag blev medlem i CUF 1982.
Det här är en argumenterande text med syfte att påverka. Åsikterna som uttrycks är skribentens egna.
Kärnkraft är ingen "ren" energikälla. Inte om man tar hänsyn till hela kedjan, från brytning av uran till slutförvaring.
Kärnkraft är inget vi "kan leva med", däremot något vi centerpartister kanske måste leva med när majoriteten i riksdagen föredrar kärnkraft framför andra energikällor.
Jag är väl medveten om att Centerpartiet inom alliansen knappast kan ändra övriga allianspartiers inställning. Men varför ska det betyda en ändring i vår inställning?.
Alliansen hanterade äktenskapsfrågan så att KD kunde behålla sin åsikt. Men Centerpartiet måste överge sitt motstånd mot kärnkraft. Varför?.
Jag har haft ett stort förtroende för Maud Olofsson. För mig har hon på många plan återfört partiet till sina rötter.
Jag är genuint borgerlig. Men i kärnkraftsfrågan har det blivit en fullständig härdsmälta hos Maud och partiledningen.
Att ha mage att påstå att denna positionsförändring görs för "våra barn och barnbarn" är magstarkt.
När vi accepterar kärnkraft överför vi ansvaret för dödligt avfall till kommande generationer (våra barn och barnbarn) i 100 000-tals år. 100000 år! Tänk hur lång tid det är.
Vår tideräkning började för 2000 år sedan. Hur mycket har inte hänt sedan dess? Hur mycket kommer inte att hända under 100000 år?.
Kan någon ens seriöst tro att vi i dag kan skapa en slutförvaring som på ett säkert sätt klarar 100000 år?.
Vi har också ett folkomröstningsresultat som säger att kärnkraften ska avvecklas. I omröstningen var frågan faktiskt bara hur fort avvecklingen skulle gå.
Genom åren har flera överenskommelser träffats där Centerpartiet har medverkat. Efter varje ny överenskommelse har vi i Centerpartiet pratat om att nu kommer de alternativa energikällorna.
Men inget har hänt. Nu öppnar vi slussarna då förbudet mot ny kärnkraft hävs.
Centerpartiet "kan leva med kärnkraft", säger Maud Olofsson. Kärnkraftsindustrin talar redan om en utökning.
Hur kan Centerpartiet acceptera att kärnkraft är en del av Sveriges energiförsörjning under hela detta århundrade?.
För mig är sveket och naiviteten hos Centerpartiet fullständig.
Hur kan någon ens tro att just denna uppgörelse kommer att leda till att alternativa energikällor får sitt genombrott? Iställetbygger vi oss fast i kärnkraftssamhället.
Efter att ha varit medlem i Centerrörelsen sedan 1982 kan jag inte längre stå upp för att vara centerpartist efter denna positionsförändring.
Därför har jag begärt utträde ur partiet.
PATRIK NIMMERSTAM.
vice ordförande Centerpartiet i Danderyd.
f d ordf Centerns högskoleförening i Umeå, f d styrelseledamot Centerns kommunorganisation i Umeå, f d ordförande (C) Umeå studentkår, f d förbundssekreterare Centerns högskoleförbund, f d ledamot Centerpartiets distriktsstyrelse i Stockholms län.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
