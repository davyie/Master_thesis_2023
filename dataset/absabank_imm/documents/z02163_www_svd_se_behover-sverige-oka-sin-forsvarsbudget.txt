Behöver Sverige öka
sin försvarsbudget?.
Den militära aktiviteten ökar i Östersjön. Ryssland och Vitrysslands höll i förra veckan en stormilitärövning i Sveriges närhet och i början av september höll 14 Nato- och EU-länder militärövningen Northern Coasts. Samtidigt pekar Försvarsmakten på att Sverige står inför ett viktigt vägval för framtiden.
13:00 Carl-Johan Bilkenroth:Välkomna till dagens debatt om försvaret. Nu börjar vi.
Det här är en argumenterande text med syfte att påverka. Åsikterna som uttrycks är skribentens egna.
13:00 Jonas:Självklart behöver vi öka försvarsbudgeten och det snabbt.  Vi är inte återförsäkrade i NATO. Vi är både till befolkning och yta det största nordiska landet. Ändå satsar vi klart minst på försvaret. Vi behöver gå från idag 1,1% av BNI till ca 2,0%. Dock behövs ett extra engångstillskott utöver detta på ca 50 miljader för att finansiera materialberget.
13:01 Frank:Fråga är inte endast om pengar utan om hur vi kan öka vår kapacitet. Mer pengar är inte automatiskt det samma som starkare försvar. Hela landet måste försvaras och vi behöver en större stående arme.
13:01 Christopher:Ja, vi har skurit ner på försvaret alldeles för mycket. Dels behöver det mer pengar och dels, kanske framför allt, borde vi gå med i NATO. Endast så kan vi få bindande garantier om hjälp skulle vi en dag behöva det.
13:02 Johan:Sveriges försvardbudget skulle väl självklart inte fungera om Sverige var i krig mot ett annat land. Budgeten är väl främst till för att understödja allierade i deras sanktioner? I så fall räcker den?.
13:03 Lars:Vårt försvar är idag bara löjligt, i stil med danskarnas försvar 1940. En liten fientlig styrka skulle på nolltid ta över kontrollen av landet och vi har ingenting att sätta emot. Hjälp utifrån skulle komma försent.
Skräddarsydda kurser i ämnen som intresserar och engagerar både kropp och själ.
13:04 Magnus:När Sverige endast kommer kunna ställa cirka 10,000 man under vapen när vårt insatsförsvar är klart runt år 2020 medan Ryssland redan idag enkelt kan mobilisera högkvalitativa 100,000 på några  timmar måste vi väl reagera?.
13:04 Oskar:Jag tycker vi borde införa lumpen igen.
13:05 Peter Andersson:Det blir alltmer uppenbart att Försvarsmakten måste förstärkas, men det räcker inte med det. Eftersom personalförsörjningssystemet har havererat måste även den allmänna värnplikten återinföras. Utöver det behöver vi återinföra stående förband på Gotland.
13:08 Fredrik:Det är ganska märkligt att en sån central fråga för staten kan kommenteras av statsministern som "särintresse". Helt klart får befolkningen otroligt lite soldater och användbart försvar för 40 + Miljarder. Dra ner andra utgifter med 10 miljarder och öka anslaget. Eller välj att fullt ut proklamera "non-military-zone" och hoppas på det bästa o satsa allt på sjukvården, försäkringskassan och skolan...  Som det är nu så kastar vi bort pengarna.
13:08 Kay:Det är riktigt som regeringen nämner att det inte finns något (uttalat) hot mot Sverige. Men skulle något ske är det inte någon blixt från blå himmel, snarare lika väntat som Hitlers överfall på Polen. Det handlar mer om att man ser det man vill se.
13:08 jan linder:Självklart!  Nu gäller det för politikerna att ta fram strutshuvudet ur sanden! Det finns massor av medel att frigöra: Exvis Biståndsbudgeten, där pengar förbrukas av en gigantisk administration, mutor och diverse ej kontrollerbara projekt, utan kontroll  Sjukvården, där professionalismen och patienterna fått vika för en massa administrativa verktyg och meningslösa rapporteringsrutiner.
13:09 President Dave:Givetvis räcker inte försvarsbudgeten. Om den inte räcker till täcka redan tagna försvarsbeslut kan den omöjligen räcka till det försvar vi behöver, särskilt inte när vi också ska betala för flera nya JAS-plan. Vi ser en eskalering av militär aktivitet i vårt närområde, övade angrepp mot Sverige och därtill måste vi förhålla oss till ett starkare Ryssland som kommer vilja behålla sin ställning som gas- och oljeexportör genom kontroll av Arktis- och Ishavsregionen. Karin Enström vaggar folket till sömns och säger att Ryssland rustar för att kunna möta Kina - samma land Ryssland samövar med. Det faller på sin egen orimlighet. Framförallt när man ser till vilka regioner Ryssland väljer att fokusera sina upprustningar till: Östersjö- och Ishavsflottan.
13:09 Thobias:Självklart måste vi som ett land med en central punkt i Östersjöområdet öka vår försvarsbudget framförallt i de sydöstra delarna dvs (området Västervik-Karlskrona).   Vi får nu lida av politiska försvarsbeslut som tex nedläggningen av KA2 (Karlskrona) o KA3 (Gotland), dessa förband hade varit ganska så bra att ha just nu. Att tänka kortsiktigt vad det gäller försvaret är inte bara oansvarigt utan också direkt korkat och att hämta in politiska poänger genom att använda försvaret som regionalpolitiska medel är farligt.   Det handlar ju inte om att matcha ryssarnas militära styrka utan att avskräcka och göra det så pass dyrt att hota Sverige att fienden avstår. En ytterligare satsning på nationella skyddsstyrkorna och en utbyggnad av Amfibiekåren i Karlskrona/Gotland samt en förstärkning av Flottan/Flygvapnet i sydostregionen är ett måste. nationella skyddstyrkorna måste tillföras mer övningstid samt tyngre mtrl för att kunna hantera eventuella kriser.   Ryssen kommer alltid att sikta mot att få kontroll över Östersjöområdet och man måste bygga sig stark i fred för att undvika krig.  //Thobias.
13:10 Fredrik:Hej, expertåsikter får andra stå för men en sak vet jag och det är att Sveriges försvarsbudget är lägst i Norden som andel av BNP och vi är inte ens med i NATO. Vi borde ha utgifter som åtminstonde matchar Norge och Danmark.
13:13 Kadetten:Vi måste absolut öka budgeten eller återgå till värnplikt. I nuläget kan vi inte ens försvara oss i en vecka... Vilket från ryskt håll är en stor fördel. Då dom sannolikt kommer behöva svenskt territorium för sina förband vid en eventuell konflikt i närområdet.
13:13 Jonas [Specialistofficer]:Nej det räcker inte och Försvarsmaktens verksamhet har stora brister vad avser kvalitén på de vi kan rekrytera och behålla.  Luftslott är en passande beskrivning, ivrigt uppbyggt och förhärligat av okunniga politiker och andra beslutsfattare.    Om man hade lyssnat på de som hade erfarenhet av anställda soldater från ex: utlandsstyrkan och beredskapsförbanden, samt i större mån faktiskt följt de förslag som fanns hade problematiken varit mindre och överraskningen över rekryteringsproblem och svårigheterna att behålla rekryterad personal varit mindre.  Jag och många av mina kollegor står nu med den sura smaken av "vad var det vi sa?" Dock utan nöjet av skadeglädjen...    Rysslands dedikerade arbete att uppgradera sin krigsförmåga har varit uppenbar ändå ner till enskild soldats utrustning och eldhandvapen.  Det stora fosterländska kriget står inte för dörren, men oroligheter i vår närhet där en god förmåga att hävda vårt territorium? Sannolikt.    Landet Sverige har gjort samma misstag igen som vi gjorde före de båda världskrigen, nedrustning och avveckling... Vi borde veta bättre och göra bättre.  Återtagandet av förmåga och att "starta upp" nya förband tar mycket läng tid.     Återinför värnplikten och låt den gälla för alla, ge en god grundläggande infanterisoldatutbildning på 10-12 månader utan "hi-tech" som mörkermtrl. och komplicerade fordonssystem. Självklart alternativ för de som absolut inte vill befatta sig med vapen/militär.  Efter genomförd vpl. kan de som vill söka sig vidare till ett arbete som anställd soldat.  Fyll upp i den hastighet som är rimligt, kvalité före volym. Anpassa volymen efter ett långsiktigt behov, behåll förmågor men variera volymerna.  Det kostar att ha ett fungerande och trovärdigt försvar, men har vi egentligen råd att inte ha det?.
13:17 C Tore:Ja!  En återgång till värnplikt med en stomme av stamanställda soldater samt mer material (flygplan, fartyg och stridsvagnar mm) är nödvändigt om Sverige skall kunna försvaras. Dessutom behövs strategiskt luftvärn och en konstant militär närvaro på Gotland.   Försvaret måste sluta med sina kostsamma IT system och börja jobba med huvuduppgiften samtidigt som politikerna behöver snabba upp beslutaprocesserna och höja budgeten.   Helst bör vi gå med i Nato.
13:17 Nils E:Ja ! Vi måste inse att USA s tid i Europa är över. Vidare att USA's ekonomi inte klara ett verkligt krig och så kommer det vara det närmaste 20åren.
13:17 David Persson:Även om Sverige inte ensam skulle kunna motstå en storskalig attack av en krigsmakt som Ryssland, så måste det ändå finnas ett starkt försvar som kan åtminstone sända signalen "Vi är redo och kommer att göra motstånd". Jag anser inte att vi gör det idag.
13:22 Nathalie:Det lilla försvaret vi har idag är bortkastade pengar. Lägg ner försvaret helt eller öka försvarsbugeten. Att återinföra värnplikten däremot känns som en ovanligt dålig idé, individer är inte bara invånare av ett land utan bör själva ha rätt att välja hur de disponerar sin tid.
13:24 C-G Ekhall:Är politikerna blinda? Det är ju uppenbart att Ryssland upprustar. Sverige måste både öka sin försvarsbudget och göra en kursförändring, från internationella insatder till att åter försvara vårt territorium. Börja med Gotland!.
13:24 Alessandro Halén:Det hade varit intressant att veta mer om hur de andra nordiska länderna förhåller och anpassar sig till situationen. Är det så att det bara är Sveriges regering som väljer att undvika ämnet?.
13:24 Handling:Mer pengar är inte alltid den rätta vägen, hur används pengarna är det exempel riktigt att fortverket är vinstdrivande och tar marknadshyror. Vinsten går tillbaka till staten, då kommer frågan hur hög är den faktiska försvarsbudgeten??.
13:27 Per M:Naturligtvis måste Försvaret återta sin förmåga att försvara Sverige. Det försvar vi har nu är helt inriktat på internationella insatser och inte alls tillräckligt för att försvara Sverige. Nu är det dax att återta det vi har förlorat och det kommer att kosta. Vi har avvecklat materiel och anläggningar för 100 tals miljarder till kostnad av ytterligare 10 tals miljarder och lagom när det är klart så finns behoven på nytt.
13:27 David:Nato, där måste man bidra. Man kan inte tro att det är en magisk försäkring så att ett aggressivt Ryssland inte vågar slå till först. Vi måste stå på egna ben innan vi kan ansöka om att få spela fotboll med de stora grabbarna.
13:27 Alf Carlsson:Vietnam visade sig att moralen och folkets sammanhållning utgjorde själva försvaret. Det är samma moral och sammanhållning som regeringen lagt snart 8 år på att fasa ut.
13:28 Reperio:ÖB lyfte fram att Sverige kan försvara ett begränsat angrepp i upp till en vecka på en av fem platser...  Att våra politiker blev förbannade är en sak men det förvånar mig att ingen journalist tar upp demokratiaspekten av detta. Vad säger medborgarna och skattebetalarna i de resterande delar av landet som då egentligen står utan försvar. Vad får skattebetalarna för pengarna?  Vad säger folkrätten om sveriges möjlighet till suveränitet över det som är sveriges territorium?  Här behövs debatt. Journalister - gör ert arbete!.
13:33 Sune:Är det inte tydligt för envar att Sveriges försvarsförmåga inte räcker. Vi måste öka anslagen och återinföra värnplikten. Armén kunde ha en stående bataljon per brigad som fylls upp med reservister till full brigad med ett decentraliserat och motståndskraftigt mobiliseringssystem. Åtminstone 10 brigader skulle vi ha. Återinför dessutom det gamla vägbas90-systemet så att flygvapnet sprids ut på vägbaser. Vi har ingen chans att möta en kvalificerad motståndare om vi inte går tillbaka till skydd genom decentralisering och utspridning. Besätt Gotland med en brigad samt långräckviddigt luftvärn och sjömålsrobotar. Sedan har vi tagit ett steg till ett försvar med avskräckningsförmåga.
13:33 Andreas:Värnplikten bör återinföras. Den ger en större pol att välja ur när man fördelar resurser vilket ger bättre kompetens på rätt plats.
13:33 Mats Ohlsson:Att inte ha ett försvar är som att inte betala brandförsäkringen. Går det så går det. Men att tro att tiden för väpnad konflikt eller påtryckning är över, är väldigt naivt. Det har vi sett senast i syrienkonflikten. Vi behöver ett starkt försvar. Glöm inte att försvar också är utbildning, inte minst ledarutbildning, organisations och logistikkunskap, materiel- mental och annan utveckling samt en kraft att sätta in vid naturkatastrof etc. Vi behöver ett starkt försvar och det får kosta. Jag är beredd att betala försökringen.
13:35 Christer Colliander:Det var ett misstag av episka mått att avskaffa värnplikten. Nu har vi dramatiskt försämrad försvarsförmåga till fortsatt hög kostnad, , och utan de övriga positiva effekter värnplikten hade.  Vi behöver sannolikt öka försvarsanslagen, men framför allt återinföra någon form av folkförsvar.
13:35 christer wulff:Min son ryckte in för två veckor sedan. Vid första permissionen efter 12 dagar hade antalet ny inryckta  minskat från 42 st till 26 .....
13:39 Närstrid:Sluta upp med internationella uppdrag så spar vi mångmiljardbelopp som kan satsas på Sverige och ö-sjö området. På 15 år har minst 20 miljarder i insatse r och materiella inköp kastats på långbortistan.
13:39 Lena:Vi måste kunna försvara rätten att kunna ta egna beslut utan "hjälp" utifrån när tiderna blir bistra. Att ha förmåga att försvara vår egen ståndpunkt i kraft och inte bara i ord är en trovärdighetsfråga. Jag ser inte scenariot att Sverige blir invaderat utan att vi bli påtryckta beslut eller åtgärder som inte är våra egna. För mig är det en fråga om trygghet att veta och lita på att vi kan ta våra egna beslut även i pressade situationer. Stärka vårt försvar är ett måste om vi vill behålla oberoende.
13:39 Kurt:Spelar ingen roll hur mycket pengar vi pumpar in,,, Är det inte bätter att öka handel och tjänster med ryssarna iställe för att se dom som ett hot..
13:39 Fredrik:Det var mycket deprimerande att följa den gångna försvarsdebatten med dess övertoner. Försvaret har enligt min mening samma grundproblem som våra landsting. Finansieringen täcker inte de tänkta/existernade eller befarade uppgiftsbehoven.
13:41 bo jansson:Hej ! Min kommentar att vår Marin måste få ökade resurser för nybyggnation av Ytgående fartyg. Om man tittar på vår Marins kapacitet så är det endast 7st fartyg ? som skall hålla första linjen & ha en offensiv kapacitet i vår del av Östersjön?  Man börjar undra om vi måste starta en insamling som gjordes till våra Pansar skepp som bevisligen höll våra fiender under  1900 talet.s krig runt & på Östersjön på ett lämpligt avstånd. Det är bra att vi har ett U båtsvapen med kapacitet men det behövs ytgående fartyg  med uthållig styrka för ubåtsjakt och luftförsvar,Torpeder resp.sjömålsrobotsystem och utläggning av Minor. Med vänlig hälsning, Bo Jansson.
13:47 A A:Hur kommer det sig att Finland kan upprätthålla ett nationellt försvar med både numerär och kvalitet? Deras försvar kan ställa upp 350 000 man, dessutom med modern materiel. Vi kastade ut barnet med badvattnet då vi skrotade värnplikten. Mycket av det som fanns var faktiskt bra, men i sin reformiver förstörde man även fungerande delar. Även om man inte är försvarsvän borde resursslöseriet göra vem som helst förbannad. Hur många miljarder kostade avvecklingen som sedan gav oss obefintlig försvarsförmåga? Pang för pengarna? Snarare en kinapuff...
13:47 Hänggäddan.:Tilläggas bör är vilken oerhört liten del av försvarbudgeten som utgör reell effekt. Att sedan förvarsanslaget inte uppräknas innebär att det faktiskt snart har halverats sedan Sovjetunionens fall. Ohederlig redovisning från regering och riksdag.
13:47 Charles Lindén:Svensk försvarspolitik är pinsam. Men så länge man inte vinner några val med försvarsfrågor så lär det inte bli mer pengar...tyvärr!.
13:51 r:Vi borde inte bara ha ett försvar för vår egen skull. Utan också för våra grannländers skull, för hjälp och att hjälpa om något skulel ske. Vi borde ha någon sorts av nordisk solidaritet.  Och det är fan på tiden att nato slår på storövning och visar att man ställer upp för de små Baltiska staterna som kämpat för sin självständighet, tack för den.
13:51 jan-olov:ja vi behöver  öka försvarsbudgeten till minst nordisk nivå+återtagande peng pga 20 års avrustning. Vi behöver återta den billigare värnplikten och i stort sett avsluta de internationella insatserna och omfördela till materielanslaget. Slutligen måste vi återta Gotland det var ett misstag att lämna ön.
13:51 Sivurd:När man drog ner Försvarsmakten och lämnade invasionsförsvaret så gjordes det med orsak att det fanns inga hot mot Sverige. Ryssland var så försvagat. Då sas det att vi kan gå ner i antal och volym med ett återtagande på 10 år. De är dags att ta Ryssland på allvar och hoppas att det inte är bara 8 år kvar.
13:57 Anders J:När NATO-förespråkarna får luft under vingarna förstår de nog inte vad ett Nato-medlemslap skulle innebära för försvarsutgifterna. De skulle öka dramatiskt pga att övriga Nato-länder helt enkelt skull kräva att vi uppfyllde våra åtaganden.
14:00 Carl-Johan Bilkenroth:Så här beskriver försvaret övningen Northern Coasts som 14 Nato- och EU-länder genomförde i september. Den följdes av ryska Zapad och kommer i sin tur att följas av en större Nato-övning, rapporterar svd.se idag. Är det ett oroande tecken med allt fler militärövningar?.
14:00 Bernt:En arme utan förmåga till indirekt eld och som kan försvara 5 mil landsträck, ett flygvapen utan förmåga till attack och spaning, en marin som är så liten att vi bara klarar av att försvara Öland och ett högkvarter som är organiserat så att det omöjliggör en effektiv ledning. Men vi har istället fått PRIO för 3800 000 000 och ett dysfunktionella ledningssystemen sat ett antal suspekta personalprojekt. Ingen reagera och inet ansvar avkrävs Varför?.
14:00 R:Vart skall man börja..Ett flygvapen utan baser, vapen och markorganisation. En anorektisk halvt utrustad flotta. En armé utan artilleri och luftvärn. Blir upprörd när Widegren och Enström talar alla s.k. "satsningar" och "nivåer".. Pinsamt. Jag hoppas det skjuts till pengar snart innan kollapsen är ett faktum, om den inte redan är här.
14:02 M.Hjelm:Att avveckla den allmänna värnplikten var ett stort misstag. Den som kan sin historia vet att ett svagt försvar alltid bara bjuder in till fientliga provokationer / handlingar. Dessutom har värnplikten en viktig roll att fylla som en plats där alla unga svenska medborgare av olika etnicitet och socialgrupp kan mötas för att utbildas tillsammans för en gemensam god sak.
14:04 Preben:Om man ska införa allmän värnplikt igen så måste den förstås gälla både män och kvinnor. Jag tror inte att många procent av Sveriges befolkning vill ha en sådan allmän värnplikt, så då tror jag inte det blir av heller.
14:06 Fredrik:Vi ska ha ett starkt nationellt försvar så vi har kraft att vara neutrala. Nordisk försvars allians vore nått men inte Nato.
14:06 Carl-Johan Bilkenroth:Nu avslutar vi för i dag. Tack för alla inlägg, alla som kom med och alla som inte kom med. Missa inte att hänga med i debatten, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
