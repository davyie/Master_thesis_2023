Det nya ämnet: Konspirationsvetenskap.
Hej alla flashbackare!.
Jag är en socialpedagog och rättvisekämpe som har läst på om diverse konspirationsteorier sedan 3-4 år tillbaka. För mig råder ingen tvekan: samhället är fullt av konspirationer, alltifrån korruption i offentlig verksamhet till olika typer av åsiktsregistrering och propaganda via MSM (mainstreammedia) i Sverige och i världen.
Nu vill jag ta nästa steg och belysa konspirationer ur ett vetenskapligt perspektiv. Ämnet konspirationsvetenskap är viktigt idag när det finns så många lösa teorier om konspirationer och så många diskussioner om ämnet som inte leder någon vart. Jag kommer tyvärr att bli tvungen att dra mig tillbaka från ämnet helt pga psykisk ohälsa. Har redan gjort ett mindre arbete som ledde till psykos och kan inte riskera fler sådana vändor. Men jag hoppas att ni som har mer power och kanske mindre att förlora vill bidra till en historisk övergång från konspirationsteorier till konspirationsvetenskap! Denna tråd får bli mitt arv till eftervärlden. Min naiva förhoppning är att den ska leda till förändring.
Jag är inte först på bollen, frågan har tagits upp tidigare i ett forum för 13 år sedan, till synes helt utan resultat:.
Det största problemet i sammanhanget är, enligt mig, att konspirationsteorier alltid stannar vid just teorier; de buntas ihop med psykiskt sjuka personers inbillningar och det blir lätt för människor att påstå att problemet finns i våra huvuden och inte ute i samhället. Det måste vi naturligtvis försöka ändra på.
Relevanta forskningsfrågor:.
a)	Vilka konspirationer kan anses bevisade i dagens läge? Förslag:.
CIA:s hemliga projekt MK Ultra och Project Artichoke (relevant länk saknas), numera offentliggjorda dokument. Fler CIA-projekt kan säkert räknas som konspirationer, det enda som behövs är en länk till de offentliggjorda dokumenten.
a.1) Kan vi ha ett system för att komma till konsensus om vilka teorier som är bevisade, så att vi kan lägga dessa i vetenskapslådan och sedan jobba vidare med övriga teorier?.
b)	Vilka konspirationsteorier är viktiga att forska kring idag : i Sverige? : i världen? Varför?.
Förslag (och jag är helt övertygad om att ni kan komma på bättre):.
	Illuminati.
	Fejkade skolskjutningar: Sandy Hook. Misstänkt aktör: CIA.
	MK Ultra är utbrett i Hollywood, hypnotiserade kändisar och president(kandidat)er:.
En av förespråkarna för detta är Roseanne Barr som själv är en stor Hollywoodkändis.
	Insamling av fingeravtryck i svenska skolor på 80 och 90-talet:.
b.1) Vilka metoder kan vi använda för att enklast bevisa dessa och lyfta fram dem inom området konspirationsvetenskap?.
b.2) Kan vi komma till en konsensus om vilka teorier som är viktigast att jobba med?.
c)	Gällande samtliga existerande konspirationsteorier (och förslagsvis i respektive tråd, inte i denna): Vilka bevis finns? Vad talar för/emot teorin? Finns det ett allmänintresse av att avslöja denna konspiration, om teorin nu skulle visa sig stämma? Vilka negativa konsekvenser kan det få att avslöja en sådan konspiration? Vad vet vi om teorin? Vad vet vi inte om teorin? Vad behöver vi veta för att gå från teori till vetenskap? Källor/källkritik? Kom gärna med egna förslag på frågor. Det finns redan templates för att undersöka konspirationsteorier och dessa kan säkert utvecklas ytterligare.
Diskussionsfrågor:.
1.	Är det ens önskvärt att avslöja samtliga konspirationsteorier? Kan det vara så att Sverige har sluppit krig och elände just för att vi är i framkanten gällande konspirationer? Det finns de som säger att Sverige är en högborg för organisationer som IS och Illuminati. Om det stämmer, kan det inte vara så att vi riskerar att förvandlas till ett U-land om konspirationerna avslöjas?.
2.	Är det en rimlig tanke att arbeta för en värld utan konspirationer, eller är det en utopi? Är demokrati en utopi? Är en värld utan korruption en utopi? Varför /varför inte, givet det vi redan vet om makt och dess konsekvenser (se punkt I. nedan)?.
3.	Finns det ett alternativ till en kapitalistisk värld? Är det rimligt att anta att kapitalismen ligger bakom en stor del av världens konspirationer? Är det rimligt att tänka sig en kapitalistisk värld där även andra intressen kan ta plats, såsom etik, moral och medmänsklighet? Varför/ varför inte?.
Viktiga saker att vara medveten om:.
I.	Makt korrumperar. Pengar ger makt. Makt ger pengar. Politik och näringsliv tenderar att styras av en elit som kämpar för att behålla makt och inflytande. Detta är självklara processer/dynamiker som automatiskt leder till ett samhälle fullt av konspirationer. Mäktiga människor MÅSTE konspirera för att behålla sin makt. Jämför antiken och romarriket, där bröder dödade bröder och söner dödade sina egna fäder, enbart för att få makt. Det handlade inte i första hand om onska, utan om egenintresse. Och i vissa fall att man måste döda för att inte själv bli dödad, kalla det dog eat dog. Makt skapar paranoia, eftersom rädslan för att någon annan ska ta över makten ingår i spelet. Att då vidta vissa åtgärder, som att t ex döda meningsmotståndare eller potentiella upprorsmakare, kan ses som en självklar del av maktspelet.
II.	Människor med en sadistisk personlighet söker sig automatiskt till yrken med makt, såsom väktare, polis, politiker och vårdpersonal (inte minst psykiatrisk tvångsvård naturligtvis : där får man ju bälta och injicera människor som är i full panik) o dylika yrkesroller. Lika självklart som att pedofiler söker sig till arbete med barn och unga. Se gärna dokumentären I am fishhead om s.k. corporate psychos.
III.	Det finns ett uppenbart samband mellan konspirationsteorier och psykisk ohälsa. Tyvärr. Människor med psykisk ohälsa (eller en viss känslighet/öppenhet) har en förmåga att se konspirationsteorier överallt, medan människor som förnekar konspirationsteorier verkar lida av någon form av metal blockering som gör att de inte kan tänka sig en värld full av konspirationer trots att mycket pekar på det.
Detta är ett problem. Seriösa konspirationsteorier blandas hejvilt med psykotiska människors fantasier. De envisa förnekarna behöver inte jobba särskilt hårt för att få oss att framstå som galna, det gör vi så bra själva. Och just detta är otroligt viktigt att ha full kunskap om när man arbetar med konspirationsvetenskap. Vi måste hålla oss till fakta. Spekulationer leder inte långt.
Min dröm är att detta diskuterande och forskande arbete ska organiseras genom uppdelning av arbetsuppgifter. Även på ett diskussionsforum som flashback är det viktigt att ha någon form av organisation om man är intresserad av resultat, och det hoppas jag att vi alla är! Det kan funka så enkelt som att en viss person anmäler sig frivilligt: Jag tar tag i denna frågan, och om någon annan vill göra samma sak så hoppar han/hon på: Jag kommer också att arbeta med den här frågan. Sedan kan arbetet ytterligare delas upp mellan de aktuella personerna via PM om den önskan finns, annars jobbar man parallellt och sammanställer resultaten efterhand.
Särskilda trådar för forskning, diskussion och resultat kan vara en idé för att det inte ska bli för blandat. Förslaget är att resultaten, dvs fakta, presenteras i denna tråd. Ni kan skapa nya trådar för olika ämnen och länka till dem här.
Ämnet är konspirationsvetenskap. Försök att hålla det vetenskapligt och fastna INTE i diskussion med kritiker och troll vars enda syfte är att få oss att framstå som dumma i huvudet. Vi har inte tid med det. Sådan kritik och sådana diskussioner får hänvisas till en annan tråd. Här sysslar vi främst med att hantera den fakta som finns kring konspirationer och relaterad samhällsforskning samt att bena i teorier om konspirationer, inte med att laga trasiga egon eller besvara rop på hjälp från desperata människor som lider av mental andnöd : dessa är många och de skriker väldigt högt. Vi har inte tid med dem. Ignorera och fokusera på arbetet. Kom ihåg att det är viktigt och att vi gör det för nästa generation.
Tack för att du läste! Hoppas du kan bidra med ditt strå till stacken.
