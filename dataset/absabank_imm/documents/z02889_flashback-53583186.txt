Risker med en ökande invandring, låt oss föra ett samtal.
Varför kan inte de politiskt korrekta och invandringspolitikens kritiker samtala?.
Förklaringen finns nog på flera nivåer. En är relationen mellan stat och individ.
Förespråkarna för en obegränsad invandring är en del av det starka samhället. Det starka samhället som idémässigt finns inom vänstern. En vänster som ser nationalstaten som ett hinder, som har ett mer globalt intresse och som idémässigt anammar den så kallade Identitetspolitiken. Identitetspolitiken fokuserar på olika grupper såsom etnisk tillhörighet, arbetarrörelser, feministiska grupper, HBTQ och nu invandrare. Det globala intresset är dock begränsat till länder och kulturer utanför USA:s intresseområde. Motståndet mot USA är ofta en beståndsdel i det starka samhället.
Media, kulturpersonligheter och förstås många politiker är många gånger det starka samhällets förlängda arm. Förespråkarna upplevs ofta som ett självspelande piano och avfällingar bevakas och kritiseras. En kritik som i grunden många gånger består i att avfällingen inte är god.  Kritiken är lätt att utdela och svår att försvara sig emot. Utrymmet för andra åsikter är alltså beskuret och åsiktskorridoren är ett faktum.
Argumenten för invandring för den politiskt korrekta gruppen är humanistiska, att mångkultur är värdefull, att invandrare bidrar till att bevara välfärden och att, även om de på kort sikt kostar, kommer vinsterna på längre sikt att bli stora. Det finns också en vana att se allt i svart och vitt och att utmåla alla som är ifrågasätter godhetstanken som rasister.
Kritikerna fanns tidigt inom nationellt färgade grupper. I takt med att invandringen ökade kom alltfler vanliga människor att ansluta sig till de kritiska. Den breda massan är kritisk utan att för den skull gå till torgs med skepticismen. Den breda massan är inte en enhetlig grupp utan består av alltifrån borglighetens företrädare till LO-medlemmar. Att rösta på SD blev ett sätt att göra motstånd mot statlig auktoritet i en situation där alternativen var och är få. Många invandrarkritiska stannar dock i sina politiska partier och försöker så gott det går ställa kritiska frågor, men många upplever att de inte får gehör och fler och fler tänker motvilligt i termer av SD.
Invandringskritikernas budskap spretar åt olika håll men två huvudgrupperingar kan identifieras. Den första har som innehåll ett ologiskt hat emot utlandsfödda. Den andra ser olika faror: den svenska kulturen som vuxit fram i generationer förändras alltför hastigt och oklart hur, att segregering och utanförskap ger upphov till splittringar i landet, att välfärden urholkas eftersom medel behövs för att täcka ökande invandrarrelaterade kostnader, att invandrares brottslighet upplevs som stor, att många blir bidragsberoende, att många aldrig assimileras i samhället, en ökad risk för terrorism och ett växande inslag av hederskultur som är främmande för det svenska samhället. Man upplever också att alltmer handlar om invandrare och invandring och att de inhemska problemen med sjuka, arbetslösa osv. - i den mån det alls diskuteras - kommer i skymundan.
Den förra gruppen har oftast en rasistisk ansats och baserar sin kritik på en nymornad rasbiologi. Den senare gruppen har i allmänhet inget emot utlandsfödda utan baserar sin kritik på känslomässiga eller mer objektiva kriterier.
De invandringskritiska upplever argumenten från de politisk korrekta som luddiga, ansvarslösa och utan svar. De politiskt korrekta ser en betydande spridningsrisk i de argument som de kritiska bär fram. Åsiktskorridoren har också en tendens att se allt i svart eller vitt. Är du inte för vår globala godhet är du emot den. De flesta invandringskritiska rösterna har aldrig röstad på SD men de politiskt korrekta avvänder samma metod som gentemot SD genom att utmåla kritikerna som rasister, inhumana och mindre vetande. Därigenom stannar samtalet, myten om det svartvita blir bevarat och de kritiska får vatten på sig kvarn genom en i vart fall bevarad splittring i samhället.
Författaren Knausgård talar i sin nyligen publicerade debattinlaga i DN om ett Sverige där debatten inte får föras, där enögdheten är legio : ett cyklopernas land. Man måste nog hålla med! Frågan är om det gagnar någon!.
Det farligaste för de politiskt korrekta vore en debatt utan medverkan av den första delgruppen invandringskritiska. De som helt ogrundat öser sin galla och nedvärderar enskilda och grupper av utlandsfödda invandrare gör de invandrarkritiska en björntjänst. De politiskt korrekta har naturligtvis helt rätt när de avfärdar sådana inslag som rasistiska och de får flertalet med sig. Debatten avstannar. Utan sådan hjälp till de politiskt korrekta kommer de invandringskritiskas argument att framstå som fullt berättigad och blir genast svårare. Låt oss därför föra diskussionen på detta sätt.
Nå, leder en ökad invandring till de risker som de kritiska anger? Låt oss föra ett samtal!.
