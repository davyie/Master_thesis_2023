Vad krävs av Hägglunds efterträdare?.
Kristdemokraternas partiledare Göran Hägglund meddelar nu att han kommer att avgå. Vad krävs av personen som ska ta över? Vad skulle kunna lyfta partiet? I vilken riktning bör partiet gå? Läs hela dagens läsardebatt!.
13:01 Carina Stensson:Hej och välkomna till dagens diskussion, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
13:01 CG Ekström:Jag hoppas Hägglunds efterträdare tar partiet högerut så vi får ett tydligare borgerligt högerparti istället för 4 mittenpartier. Tror det finns en efterfrågan bland många borgerliga väljare efter ett sådant alternativ. Särskilt med tanke på hur många som är besvikna över den katastrofala så kallade Decemberöverenskommelsen och kan överväga att rösta på SD i protest.
13:01 Gunnar:Det krävs uthållighet: Minns Verklighetens folk. Det var en bra kampanj som schabblades bort.
13:02 Andragångsväljare 2014:Allt jag begär är att KD lämnar Alliansen och blir den konservativa kraft svensk politik behöver. Det finns ett enormt tomrum som KD lämpar sig bäst för att fylla. En skicklig partiledare obunden av liberala floskler kan plocka både gammelmoderater och SD-nyfikna.
13:04 Jeppe:Hoppas Sara Skyttedal tar över rodret, med en mer konservativ inriktning.
13:04 Niklas:Jag vill se Adaktusson som efterträdare. Det kanske skulle få mig att återvända till KD.
Skräddarsydda kurser i ämnen som intresserar och engagerar både kropp och själ.
13:05 Styx:I KD så skulle det passa med en partiledare som ser kristendomen och traditionellt kristna värden som viktiga i politiken, inte minst inför utmaningen från islam. Hur ser möjligheterna ut att få en sådan ledare?.
13:06 Annika E:Nu skulle det kunna vara läga att KD funderar över ett samgående med FP som de en gång kom ifrån. Sannolikt blir det partiledarbyte även där. Jag är trött på att mitt röstande alltid styrs av vilket av de borgerliga partierna som för ögonblicket ligger närmast 4%-gränsen. Alliansen är betydligt viktigare än alla småpartier. Ett samgående skulle öka chanserna till borgerlig seger och förenkla för väljarna.
13:06 Sture:Blir det konservatism eller liberalism framöver ?.
13:06 Oscar:Bort från Sverigedemokraterna! Sara Skyttedal talar om "islamism" och om hot mot demokratin. Tongångar som dessa borde inte få representera partiet. Kristdemokraterna kommer att gynnas av en mer liberal och mindre inskränkt syn.
13:08 Annie:Av den nya partiledaren krävs ett avståndstagande från Decemberöverenskommelsen och en samarbete med SD. I bästa fall bör KD lämna Alliansen och fördöma Reinfeldts politiska gärning.
13:08 Julia L:Jag tror att de behöver en ganska stark ledare som är inkluderande och erfaren. KD är en del av den borgliga alliansen på gott och ont. Den nya ledaren behöver vara en god förhandlare, annars finns det en risk att KDs hjärtefrågor inte uppmärksammas på rätt sätt.  Själv vill jag gärna se en kvinnliga efterträdare. Jag tror att KD måste visa att de är en modern folkrörelse.
13:09 Olof:Ska ett parti kunna lyfta behöver det vara högt i tak vilket man visat att det inte är inom KD till exempel genom sättet att behandla Sara Skyttedal på. Häpnadsväckande att KD mer eller mindre övergivit sina ursprungliga profilfrågor och lämnat 'walk over' till SD! Tror tyvärr att det är för sent för partiet att återhämta sig.
13:09 Daniel Lindman:Varför inte lite mer Krist och mindre Demokrat i nästa partiledare? Sveriges kristna höger har varit svältfödd på inflytande länge nog!.
13:10 Carina Stensson:Expressen har idag en debattartikel av Sara Skyttedal där hon skriver att "islamismen är det största hotet mot demokratin". Flera av läsarna lyfter i den här diskussionen fram Skyttedal. Här är hennes artikel.
13:11 Anders:Klara och tydliga budskap! I en stökig värld krävs handlingskraft. Att svamla runt och åka slalom mellan olika frågeställningar gör att man blir bortglömd!.
13:11 Erik:Måste vara tydlig om positiv till NATO! Våga ta debatten! Inte hymla! Jag är psykiater. Trygghet är viktigast av allt! Vi betalar brandförsäkring fast det sällan brinner.
13:11 Johan:Invandring och integration seglar ju alltmer upp som prioriterade frågor för väljarna. Att SD flyter upp som en kork i opinionsundersökningarna är ju ett uttryck för detta. Väldigt många av dessa nya SD sympatisörer skulle med stor sannolikhet välja att rösta på ett annat parti om man uppfattar detta som seriöst intresserat av att ta tag i dessa frågor. För mig personligen är KD det enda parti som har någon trovärdighet (FP kommer ibland med utspel som sedan snabbt glöms bort eller dränks i internt käbbel, M verkar helt lamslagna, C verkar också oeniga). Det är alltså mycket viktigt att KD väljer en partiledare med trovärdighet i denna för oss väljare allt viktigare fråga. Sara Skyttedal vore perfekt!.
13:12 Richard:Partiet bör bli det seriösa konservativa sunda förnuftsparti som Sverige behöver. Ett seriöst och legitimt alternativ för alla dem som med tvekan och motvillighet röstar på SD och som inte känner igen sig i Moderaternas liberalism.
13:12 William:Det behövs en enande kraft mellan olika ideer i partiet men också en person som kan kraftfullt driva nya idéer.  Lars Adaktusson skulle vara utomordentlig i den rollen.
13:13 Christopher:I takt med att M har gått åt vänster har det uppstått ett tomrum till höger i politiken. KD bör passa på att fylla det utrymmet, locka till sig "gammelmoderater" helt enkelt. Personen som tar över måste kunna vara en rapp debattör som fungerar i TV. Kön är däremot inte intressant.
13:13 Henrico:Tycker det är viktigt att det blir en konservativ efterträdare som vågar prata om rätt och fel. Exempelvis borde det finnas en borgerlig ledare som pratar om flit, sparsamhet och meritokrati.
13:13 Thomas:Lägg ner partiet helt, eftersom det är ett människofientligt parti.
13:14 Martin:KDs funktion är ju att lura de 2% konservativa kristna att rösta på ett socialliberalt parti. Efterträdaren bör alltså ha en hårdare retorik och kanske ta strid i någon meningslös profilfråga så att det framgångsrika bedrägeriet kan fortsätta.
13:15 Janne:KD måste bli ett tydligt borgerligt parti, särskilt när Moderaterna avlägsnat sig från den idén. Riv upp decemberöverenskommelsen, bli ett oppositionsparti, våga diskutera volymfrågan (en begränsning av invandringen).
13:16 Benny Cruz:är det färdigflirtat med sd nu då? :-).
13:16 Kalle:Det som krävs är att KD ska fylla ett tomrum mellan Sjuklövern och SD. De är det enda parti som har möjligheten till att göra det och de och Sverige skulle tjäna mycket på det.
13:17 Frank:KD behövs inte mer. SD är framtiden för de socialkonservativa.
13:17 Johan:Modigt av Sara Skyttedal - vi måste värna demokratin. Notera att det är skillnad på muslimer och islam. Vi måste i ett fritt samhälle kunna diskutera en ideologi (=islam) på samma sätt som andra ideologier (liberalism, socialism, kommunism, nazism).
13:18 Bengt:Lite tuffare invandringspolitik med ekonomi i fokus som Göran börjat med och modernisering av partinamnet. Då blir "X"D snabbt ett av de största partierna i alliansen på bekostnad av ett villrådigt M och med missnöjesrösterna från SD.
13:18 kattta:KD bör minska den religiösa framtoningen, mer sekulariserat, och driva en tydlig högerpolitik. Alla andra tenderar att gå mot vänster om mitten.........
13:21 Kjell:Att försöka härma SD - sådana tendenser har funnits - leder ingenstans. Gå hellre ihop med FP.
13:23 Vammatar:Tycker Sara Skyttedal visat både klarsynthet och rättframhet i sina uttalanden. Visst, hon är ung, men så är ju även A. Lööf. Hon skulle kunna få en "SD-flykting" som mig tillbaka i fållorna om hon vidhåller en konservativ och verklighetsförankrad hållning.
13:23 Excellent1:Frågan borde snarare vara: Behövs KD? Svaret är givet: Nej.  De kan, tillsammans med FP, lika gärna läggas ner. KD har haft två karismatiska ledare, som bägge varit bättre än partiet, och ändå har det inte givit något lyft. Att efterträda dem är ett kamikazeuppdrag.
13:23 excellent1:Om Reinfeldt hade haft vett nog att tajma sin avgång lika bra som Hägglund, hade vi sannolikt inte haft en rödgrön regering idag.
13:23 Eufrat:Sverige behöver ett konservativt högerparti värt namnet. Kanske kan KD bli ett sådant, även om det känns avlägset. Att göra skäl för prefixet "krist-" hade också varit välkommet ...
13:25 Michael:Stort tack till Göran Hägglund. En av de mest sansade partiledarna. Förtroendeingivande och klarsynt. Migrationspolitiken, där Göran anvisat en balanserad väg utan att tumma på humaniteten, egentligen en återgång till klokskapen innan besatta politiker började köra i diket,  sjukvårdsfrågor, samt kampen för demokratins värden i en icke-konfessionell stat, där religioner ACCEPTERAR dessa värden, torde kunna bli KD:s trumfkort.
13:25 Jan:De nya moderaterna kan inte  längre direkt  betraktas som värdekonservativa. Här finns stora affärsmöjligheter för KD.  Lycka till!.
13:25 Johan:Kjell: varför skulle anammandet av en mindre liberal invandringspolitik inte "leda någonstans"? Det verkar ju vara en bra strategi för SD (som går framåt trots uppsättningen av diverse osympatiska företrädare).
13:26 Douglas:Jag hoppas verkligen att Sara Skyttedal efterträder Göran. Det behövs en ordentlig, hårdhudad konservativ röst i Sverige.
13:27 Niklas:De bör satsa på att släppa fram tjejerna det vill säga Ebba, Emma och Caroline. Ge dem centrala positioner. Var mkt tydliga i värdegrunden och fortsätt med familjepolitik, försvar, värdegrundsfrågor.
13:28 Bengt:Adaktussons modiga ställningstagande om att återkalla pass och medborgarskap för svenska jihadister och Skyttedals tal om islamismen rimmar bra med det nya KD som jag vill se.
13:31 Ule Priff:Ett parti som KD borde inte behövas i ett sekulärt samhälle som Sverige. Lägg ner o börja om....
13:32 Mats:Skyttedal borde bli partiledare. Rakryggad kvinna som inte blundar för verkligheten.
13:32 Steffe:De har regerat med bibeln i hand och sparkat på de svaga i samhället, Fult, fult, fult. De bör stå för en mer kristen människosyn och inte lägga sig för M som de gjort i all tid. Mesproppar.
13:34 Scrutinize:Helt klart är en vilja att ta upp invandringspolitiken/flyktingfrågan utan blockeringar ett lyft. Låt KD vara det första partiet som törs göra detta. Om inte gör andra det. Vi har redan ett parti, men det är något begränsat i sin repertoar.
13:35 Angelica:Kul att så många män vill ha en kvinna (Skyttedal) till partiledare. Sveriges konservativa män är bevisligen inte så kvinnofientliga trots allt som påstås.
13:37 Martin:De som gillar Adaktusson borde titta på när han och hans kumpan "intervjuar" Carl Bildt på nittiotalet. Adaktusson kommer importera MPs invandringspolitik till KD.
13:37 Greger:Sara Skyttedal, gärna! Men jag gissar på Ebba Busch Thor.
13:37 Johan:Angelica: vi älskar kvinnor, vad menar du :-).
13:39 Carina Stensson:Kristdemokraten Christer Broström skrev för några veckor sedan en debattartikel med rubriken "Krist ett sänke för Kristdemokraterna". Där menade han att partiet skulle kunna bli mycket större än idag.
13:41 Henrik:När Fredrik Reinfeldt drog M mot mitten drog han även med sig KD. Det saknans ett konservativt parti i dagens Sverige, som kan opponera sig mot den stundtals konturlösa och alltmer extrema nyliberalismen. Att Göran Hägglund har tvingats in i nyliberal konformism av Reinfeldt är tydligt. Hägglund har varit en av de mest sympatiska partiledarna i Sverige på många år och varit en stundtals tydlig motpol till vänsterns familjeflumideologier. Önskar att han istället för att avgå hade brutit decemberöverenskommelsen på demokratiska grunder.
13:41 Ture:KD, C och FP lider av att ha varit "stödpartier" till Nya Moderaterna under 10 år. Kräftgången kommer att fortsätta till dessa tre partier står utanför riksdagen - tack vare Alliansen.
13:43 Filip:KD skulle kunna bli det enda tydligt ideologiska partiet. Många är trötta på snuttifieringen av politiken, där partiledarna reducerats till talrör för någon enskild sakfråga. Lars Adaktusson har både intellekt och populäritet för att axla en sådan uppgift.
13:44 Johan:Politik kan inte bara vara röstoptimering. Väljare måste ha tydliga alternativ. Att Moderaterna övergivit sin gamla högeridentitet optimerade man sin röstpotential men lämnade högerkanten öppen för SD.
13:47 Magnus:Lars Adaktusson eller Mats Odell får ta över nu! Dessa är de enda tänkbara med rätt kompetens!!!.
13:49 Carina Stensson:Missa inte SvD:s lista där tänkbara namn/kandidater presenteras: http://www.svd.se/nyheter/inrikes/kandidater-att-eftertrada-hagglund_4292677.svd?sidan=1.
13:51 Ingemar:Om KD släppte "Krist" och SD släppte "Sverige" skulle de kunna gå ihop och ta över Moderaterna. Då skulle jag rösta på dem. Är Sara kvinna nog att göra det?.
13:51 Johan:Politik är (tyvärr) inte bara en fråga om kompetens - speciellt i ett massmedialt landskap där image spelar avgörande roll. Annie Lööf har efter en trevande start vuxit i kläderna. En stark och modig ung kvinna som Sara Skyttedal skulle lyfta partiet (Mats Odell....).
13:51 Martin:Adaktusson är tyvärr en värdegrundsdemokrat .
13:53 Olof:SD är Sveriges enda konservativa parti: KD - ge mig ett alternativ!.
13:56 Carina Stensson:Tack för dagens diskussion! För att läsa och vara med i den senaste och mest nyhetsaktuella debatten, följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
