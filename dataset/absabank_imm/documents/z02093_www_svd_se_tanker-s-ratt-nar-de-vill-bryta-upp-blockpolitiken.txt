Tänker S rätt när de vill
bryta upp blockpolitiken?.
PåDN Debatt i dag skriver S-ledaren och partisekreterare Carin Jämtin att Socialdemokraterna är öppna för samarbete med alla partier utom Sverigedemokraterna. Är det en bra idé? Är detta slutet för alliansen? Ändrar det din inställning till vad du ska rösta på? Läsa hela dagens diskussion!.
13:00 Carina Stensson:Hej och välkommen till dagens politiska diskussion! Nu startar vi.
Det här är en argumenterande text med syfte att påverka. Åsikterna som uttrycks är skribentens egna.
13:00 Katarina:Jag är egentligen liberal/socialliberal, men funderar på att rösta på S nu pga att jag är så trött på blockpolitiken och det låsta, statiska och enligt mig odemokratiska system som den för med sig.
13:01 Patiess:Det som är rätt är att stänga ute V och Sd. De ska aldrig ha inflytande.
13:01 Niklas Starow:Jag tycker de gör rätt. Är sjukligt trött på att så stor del av den politiska debatten handlar om "regeringsalternativ". Låt väljarna välja, sedan kommer ni överens. Att på förhand säga att en röst på C/fp/kd  är en röst på en moderatstyrd regering är som att en travtränare säger att "strecka gärna de andra hästarna i stallet, men det är fortfarande den här som vi tänkt ska vinna".
13:02 Ann Helen:Självklart att  varje Parti skall ha en egen Politisk hållning och speciellt då vara inriktade på EN viktig berörande FAKTA som alla kan känna sej berörd av, annars har dom inget berättingande av att finnas till. Ej heller att hänga på låset s a s och vara ett påhäng på de andra bara för att skapa sej en  position i samhället.... Vi måste HA politiker som VILL förändra tillsammans med andra över blockgränsen, och då KRÄVS det en upprensning bland småpartierna som ofta BLOCKERAR förändringen...
13:04 JS:Längtan efter att få sitta vid regeringsmakten överskuggar alla ideologiska skillnader mellan partierna i de två blocken. Eller så finns det inte längre några ideologiska gränser, bara maktbehov. Vi väljare får ta lärdom av detta och inse när vi ska rösta, att ideologi är något som fanns en gång i svensk politik. Rädslan för samarbete med SD är tramsig, liksom rädslan för flocken som skränar på Twitter och Facebook. Det är inte de som ska få styra vårt land.
13:06 David Jonsson:Självklart är det rimligt att inte uttala sig profetiskt om valutgången hösten 2014. Konsekvensanalyser kan självklart göras, men sådana är rimligen mer mångfacetterade än en cementerad plockpolitik som enda alternativ. Ok.
13:08 Klas Eriksson:S tänker helt rätt. Se vad som har hänt med C och KD sedan de gick med i alliansen! De riskerar att hamna under 4%-spärren medan M har vuxit. FP har också krympt. Alla utom M vinner på att bryta upp blockpolitiken.
13:08 Bjorn57:Löfvens besked är inte så uppseendeväckande om man jämför med andra länder. I Nederländerna har motsvarigheten till S och M tillsammans bildat regering. I vilka andra länder avkrävs partierna besked på den exakta regeringssammanställningen före valet? Det normala i andra länder är att regeringsfrågan avgörs efter valet och att partier håller flera dörrar öppna. Att C och KD kan trilla ur riksdagen och att SD kan få kraftigt ökat stöd borde göra Alliansen ödmjuk. Även om jag föredrar en borgerlig regering är kritiken mot Löfvens besked orättvis. Låt den politiska debatten handla om innehållet och inte om det politiska spelet.
13:09 Per:Tycker Löfven & Jämtin har rätt. Som väljare röstar jag på ett parti vars åsikter jag delar i största möjliga utsträckning. Jag ger därmed detta parti mandat att efter valet hantera svåra frågor, till exempel regeringsfrågan ihop med andra partier som andra väljare röstat på. Den regeringsfråga som Reinfeldt tjatar om är felställd. Dessutom: Som det nu är håller Fp, C och Kd på att förvandlas till meningslösa moderata lydpartier, nästan utan eget berättigande. Vem vill rösta på sådana?.
13:09 Tomas:Samarbete över blockgränser borde kunna fungera. Det gör det ju redan i vissa kommuner. Tror att det är bra för demokratin.
13:11 Carina Stensson:Tidningen Expressen har gjort en större genomgång för ett tag sedan om kommuner där alliansen inte längre samarbetar. Vinkeln den gången var visserligen alliansens splittring, men det kan vara intressant att se listan på kommuner där det ofta finns blocköverskridande samarbeten.
13:13 Mia Linde:När ska politiker sluta vara rädda för hycklande media? Hur  tänker sossarna när de utesluter samarbete med SD, ett socialkonservativtparti med liknande program som många mittenpartier i Europa? SD ökar och är stabilt tredje största, dvs ca en miljon svenskar är beredda att rösta på det. Nästan en MILJON svenskar - och dem tänker sossarna ignorera? Oförskämt och arrogant! Politikspelet i Sverige är rena sandlådan, pinsamt. Ignorerar man dem som sympatiserar med SD - då splittrar man samhället, och det är både röda och blåa blockets fel. Dags att bli vuxna, lyssna på sina väljare och samarbeta för landets bästa, inte för prestige och tomma floskler.
13:14 Stefan:Jag uppfattade det inte som om Löfven tänkte bryta upp blockpolitiken. Han verkar vilja göra ett block av 7 partier mot SD i det andra blocket.
13:14 Nils:S tänker bara på makt och att få höja världens högsta skatter. Det finns ingen framtid med sossarnas återtåg till politikermakt, kontroll genom skatter och bidrag för att garantera makten. Uppvaknandet blir brutalt för många om Sveriges folk går på den minan...
13:15 Anders Norling:Det handlar egentligen inte om olika block, utan om helt särskiljande syn på hur samhället ska utvecklas. En Allians som ser på framtiden med progressiva ögon mot en Vänster som vill gå baklänges in i framtiden. (S) vill lösa 21:a århundradets problem med 1960-talet politik.
13:15 Ulf:Fel rubrik de vill inte bryta upp blockpolitiken utan de vill regera och vet att de inte kan gå med V:s politik. Det är en rejäl skillnad att syftet är makt. Att rösta på S är ett vågspel därför inga borgerliga partier kan ställa upp på deras politik. Beskedet är "vi saknar regeringsunderlag" punkt slut.
13:17 Asiktenmin:Söndra och härska gammal strategi från S, men i detta fall tror jag Stefan skjuter sig själv i foten.
13:17 Kalle:Generellt så borde politik handla om beslut som är bra för landet Sverige och inte om vad som är bra för ens "egna väljare". Stefan var mycket tydlig på dessa punkterna när han tillträdde. Därefter kom vänsterfalangen inom partiet att få stort inflytande av att vilja vrida tillbaka med beslut som inte gagnade landet Sverige. Populistiskt, och snabb genomslagskraft i opinionen, men lätt kommet också lätt förgånget. Det lärde sig (s) förra gången. Nu tar de tidigt och tydligt ett steg tillbaka och de sätter ner foten ordentligt. Anledningen till att detta skrivs under med Jämtin och inte Magdalena är för att tydligare markera att partiet behöver förslag som är bra för landet. I realiteten är detta något som har mycket lite med valstrategi att göra. Det är en tydlig markering mot interna krafter att. "Ni såg vad som hände förra gången, gör inte om samma populistiska misstag en gång till".   Tyvärr är det många som i det närmaste missat hur Ylva och Veronica samt några till jobbat i det tysta (och ibland öppna) med att uppvisa förakt inför hur det är i dagsläget. Hur de förväntar sig radikala förändringar efter nästa val. Samma radikala förväntningar som fullständigt sänkte partiet i maj 2010 när de tilltänkta politiska besluten konkretiserades till förslag.   Nej, denna flirt med borgerliga partiet är ingen egentlig flirt. Det är en ledning som markerar mot andra falanger inom partiet att:  "Visa nu att ni också har lärt er från förra valförlusten".
13:17 Carina Stensson:Statsvetaren Mikael Sundströms artikel på Brännpunkt för ett tag sedan blir på nytt väldigt aktuell idag, missa inte att läsa den igen här.
13:18 Steppo:När blev det norm i politiken med förutbestämda koalitioner? Politik ska ju handla om att driva sitt partis linje och hitta samarbeten kring sakfrågor. Alliansen har ju gjort precis tvärt om och satt samarbetet före sakfrågorna. S gör helt rätt, och inte minst C, KD och FP borde verkligen ta sig en funderare om att göra samma sak.
13:19 Robert:Fantastiskt initiativ! Minskat inflytande från Sd, en förskjutning mot mitten och potentiellt framsteg på klimatfronten. Kommer inte rösta på S i alla fall men det är ett bra initiativ. Vet inte vad regeringen vill mer än sänka skatten. Enkelspårigt och gör inget för att planera inför framtiden. Nya partier i regeringen nästa år förhoppningsvis.
13:19 Fisk:Förstår inte uppståndelsen? Vilka skulle socialdemokraterna samarbeta med förutom V och MP? Är det ens minsta troligt att C, FP, M, eller KD skulle samarbeta med S?.
13:22 Britta Wessej:Vad glad jag blev!  Äntligen en politiker, som vill samarbeta över blockgränserna för att lösa landets problem. Det borde vara varje folkvalds plikt, oberoende om hen är röd, grön, gul, Bååth eller gredelin, Kanske kan vi få debatter om problemlösningar i riksdagen i stället för pajkastning  och skryt om den egna förträffligheten?.
13:23 Opalen:Både Löfven samt Reinfeldt begår stora misstag genom att utesluta SD  . 11% av Sveriges befolkning kan inte nonchaleras !! Vi  har demokrati i Sverige och den måste respekteras. Svenska folket vill ha en begränsning av invandringen. så är det bara och ju mer övriga partier försöker utesluta Sd ju mer ökar dessa.
13:24 Kenta:Sossarna ger inga besked i regeringsfrågan som vanligt. Vad de säger är: vi får se hur det går i valet först, först därefter får väljarna besked.
13:24 liraren:Löfvens besked var inget besked, bara en garanti. Ingen kommer alltså att få svaret förrän efter valet. Röstar man på S vet man alltså inte om man samtidigt röstar in Mp eller C i regeringen.
13:24 Henrik:En öppen inställning till regeringsfrågan är att respektera att väljarna ska få säga sitt först. Jag tycker att dagens kommentarer från Alliansledarna däremot är uppseendeväckande.
13:26 Poja Asgari:Helt rätt! Denna blockpolitik börjar likna ett tvåpartisystem. Vi ser ju hur bra det går i USA och hur väl de samarbetar när ön är uppdelat i två distinkta läger. Det som främjar ett samhälle är samarbete. Darwin såg det ute i naturen. Om djur klarar av det så bör även vi.
13:27 Christopher:Smart av Löfven helt enkelt. Han vet mycket väl att de borgerliga inte är intresserade men det låter mycket bättre att säga att han gärna samarbetar med de flesta (så länge det ger honom makten, så...). I praktiken är hans val begränsat till (s)-(mp) med (v) som stödparti eller (s)-(v)-(mp)-regering men de alternativen är mer avskräckande för (s)-väljare som känner förståelig tveksamhet inför (v) och (mp). Genom att inte vara tydlig försöker han både uppfylla sitt löfte om att ge besked samtidigt som han inte ger besked. Väljarna skall helt enkelt lita på honom och vilka kompromisser (s) tvingas till för att få bilda regering vet väljarna inget om förrän efter valet - i motsats till Alliansen som redovisar sina kompromisser före valet! Vem vet, det kanske kan fungera...?.
13:28 p-o:Jag tycker att Löfven tänker helt rätt. Varje parti ska stå upp för sin politik. Sen får valresultatet avgöra hur en regering se ut. Se bara på Norge. Där gick partierna ut ett och ett. Men inte alla gick med i regeringen - fast man stödde den brun-blå regeringen.
13:28 Per:Bra inititativ av S. Jag är trött på att rösta på ett höger/vänster block. De har mig nu.
13:30 Sören:Det finns frågor som skiljer V/S/MP från Alliansen, skatter och bidrag. Om du vil ha högre skatter och mer bidrag då röstar du på V/S/MP. Om du vill ha bibehållet eller lägre skattetryck och mindre av bidrag då röstar du på Alliansen. Detta gäller generellt.
13:30 Ulf:Man frågar sig också vad som menas med besked? Detta är ju precis det han sagt hela tiden? Samtidigt har han sagt att han ska återkomma i frågan. Då beskedet upprepas måste alltså alla sonderingar med andra partier under denna tid gått i stöpet. Ännu mer oroväckande vad gäller regeringsunderlaget. Sannolikheten för en rödgrön minoritetsregering som tvingas stödja sig på yterlighetspartier som V och SD ökade kraftigt idag.
13:32 Rolf Bergman:Givet att SD sannolikt kommer in in riksdagen också efter nästa val är det bra och klokt av  satt försöka utesluta dem från varje inflytande och det måste ske med  helst en s/mp/v regering men vid behov kanske också med ett borgerligt parti. Löfven  Tänker rätt.
13:33 Rutger:Vi har en parlamentarisk demokrati med flera partier. Blockpolitik minskar väljarnas makt då det leder till upplevelsen av att det bara finns två alternativ. Tror tex många skulle vilja se Socialdemokrater och Folkpartister i samarbete.
13:34 Carina Stensson:Många postar inlägg just nu, och det är roligt att ni som följer debatten har många synpunkter på detta besked! Jag försöker få med så många som möjligt. Berätta gärna om detta besked förändrar något kring vilket parti ni har tänkt att rösta på!.
13:35 conny bergkvist:S gör helt rätt,vi har demokrati i Sverige.Reinfelt är så maktgalen att han gärna går förbi svenskarnas demokratiska rättigheter.
13:35 Erik:Löfven förklarar i artikeln att representativ demokrati innebär att väljarna röstar på det parti som ligger dem närmast. Därefter är det politikernas jobb att förankra och samarbeta för att kunna regera baserat påvalutgången. Han avfärdar därefter allt regerande med Sveriges tredje största parti SD. Här haltar logiken och fina demokratiska principer betänkligt, eftersom tydligen bara vissa av väljarnas åsikter ska beaktas. Sverige och svensk politik tjänar inte på denna barnsliga hantering av Sd. Enda vinnare  är egentligen SD själva i form av ökat stöd ju mer politikerna föraktar en ansenlig del av folkets åsikter. Trist som sagt.
13:36 Fredrik:Tycker det är befriande att  S går till val själva. Det är efter ett val som man får se vem och vilka som kan regera ihop. Kolla på Nordge, S är största parti men sitter inte regering längre.
13:37 nils:Om det före valet blev ett besked att en röst på S betydde mittenpolitik, inget bidragsträsk eller höja skattenpolitik blir det s för min del.
13:41 Anna Lange:1/Vad händer med kärnkraften? Läggs ner eller byggs ut? 2/ Lämna EU eller skall vi få Euro?  3/ Friskolor, fler eller stänga de som finns?.
13:41 Robert B:Märkligt att S flörtar med alliansen när han ser att det finns möjlighet till egen majoritet i oppositionen. Nej jag kommer nu att rösta på V. Jag vill inte ha en fortsatt liberal regering. Det har redan raseras tillräckligt i landet.
13:42 Kalle S:Jag misstänker att detta bara är ett trick för att dölja att det blir de vanliga kamraterna som kommer att få bli stödtrupper. Men vissa går ju på allt därav S väljarstöd.
13:42 Mattias:Det är rimligt att väljarna får reda på vilken politik som kommer att genomföras efter valet. Alliansen är tydliga med vad de kommer att genomföra om de vinner valet, medan S + Mp +V inte vill tala om vilken politik de kommer att genomföra. Det finns nog ingen som tror att S får egen majoritet.   Innan valet kommer S att lova: Det blir inga skattehöjningar.   Sen kommer Mp kräva chockhöjda bränsleskatter och V kräva chockhöja inkomstskatter, vilket Löfven  kommer att acceptera.   I och med dagens besked har jag insett att det är samma gamla visa. En röst på S är en röst på Mp + V.
13:43 PehrGustafLarsson:Det är sorgerligt att nödgas erkänna att en röst på SAP ligger nära till hands i valet 2014. Istället för moderat parti som står fast vid sina värderingar och inte fuskar bort landets tillgångar och möjligheter som den nuvarande regeringen gör. Moderaterna har haft - hade 2 paradgrenar det var försvaret och skatterna. Den första har man svskaffad och den andra har man plottrat bort på jobbskatteavdrag.
13:44 Anna:Varje pati bör gå till val med sin egen politik. Löven gör rätt att som Göran Persson säga att han har mandat att gå till val på sin egen politik. Jag har alltid röstat borgerligt men nu är det slut med det. S kan faktiskt vara ett alternativ.
13:44 Marcus:Hur skall ett 30% parti kunna regera utan att samarbeta med andra partier? Nej Tack Löfven och S. Ni kunde fått min röst men detta var droppen.
13:46 opalen:Löfven handlar klokt. Det går inte att bilda regering innan valresultatet finns på plats.Reinfeldt kan sluta med sitt tjafs om detta. Han  ger inte heller besked om vem han tänker bbilda regering med när både KD och centern åkt ur.
13:47 Kalle:Till er som anser att alla utom (m) vinner på att blockpolitiken bryts. Sanningen är snarare det omvända. Sverige behöver beslut som är bra för Sverige. Inte beslut som är populistiska och kortsiktiga. Löwen är den förste sedan GP som tydligt inom (s) prioriterat beslut som är bra för Sverige och inte kortsiktiga valtaktiska populistiska utsvävningar. Ska (s) vinna måste de visa att de är just ute efter att fatta beslut som är BRA för Sverige, inte beslut som är bra för deras väljare, det senare vinner man inga val på i dagens Sverige. Däremot så går man bra opinionsmässigt mellan valen.
13:49 Rutger:Blockpolitik i all ära, det jag skulle vilja veta är hur de individuella partierna vill att Sverige ser ut om 5-10 år.
13:50 Anna:Om Alliansen kan ge exakta besked om vilken politik de skall föra efter valet oberoende av valresultatet - varför inte bilda ETT parti då? Trött på blockpolitiken!!.
13:50 Bertil Ek:S lider mest av blockpolitiken och därför är utspelet naturligt. Problemet är att det alliansparti som ligger närmast S är M.
13:50 Kalle:Det är många som kommenterar men som inte verkar förstå skillnaden. De till vänster hyllar idén med att "det är valet som ska avgöra". De som förstår vad regeringsduglighet egentligen innebär tycker idén är mindre bra. I realiteten så visade det sig förra valet vad som var viktigast. De till vänster verkar inte förstå att det är ett valstrategiskt utspel mot vänsterfalangen inom partiet. Har inte så mycket med regeringsbildandet i sig att göra.
13:51 Andreas:Då röstar jag på V istället för S. Någon ordning får det vara.
13:52 Tomas:Jag tycker det här utspelet säger mest om de sju partier som regelmässigt söker positionera sig mot SD. De är desperata allihopa inför SD:s framgångar, men ändå fast i sina positioner. Det liknar en sandlåda. Skrämmande att de människor som är invalda i Sveriges riksdag hanterar sina uppdrag på det här ansvarslösa sättet.
13:54 Anna:Mattias: Man skulle behöva vara en profet för att veta vilken politik skall föras efter valet. Rösta på det du tror på. Eller får Alliansen fusionera sina partier.
13:55 Anders:Reinfeldt tycks inte kunna tänka på vad som kan hända i valet. Lovar han att genomföra C och KDs politik, även om något av de partierna åker ur riksdagen? Lovar han dem ministerposter även om de åker ur? Och kommer KD, C och FP gå till val på att all politik är färdigförhandlad - så att det inte gör någon skillnad om vilket parti inom Alliansen man röstar på? Det känns ju inte troligt. Men det vill Reinfeldt inte tala om.
13:57 Carina Stensson:Vår timme för diskussion går mot sitt slut men vi hinner med några ytterligare inlägg!.
13:57 Albert Målare:Bra, Stefan Löfven! Du har öppnat vägen för en koalition mellan Riksdagens båda Arbetarpartier efter valet 2014.
13:59 Nisse O:Självklart vill Löfven (S) sitta ensamma vid makten utan att dela den med någon. Redan under GP's tid så centraliserades makten. Och om dom (S) lyckas få bort Alliansen ur bilden som en enhet så har vi kommit ytterligare ett steg närmare en diktatur.  Dessutom så har jag inte sett minsta antydan av egen politik ifrån Löfven.
13:59 Tommy:Det här är mer av samma taktik som S tidigare använt och som gjorde att Alliansen fick makten.  Det är tröttsamt att se på medan politiker talar om hur de ska förändra världen när vi alla vet att de behöver varandra för att åstadkomma något.
14:00 Robert:Jag tycker det är mycket bra att SAP gått tillbaka till det ursprungliga, dvs. att söka stöd för sin egen politik och sen beroende på mandatfördelningen mellan partierna förhandla om en regeringsplattform. Jag tror det bästa för Sverige skulle vara en regering bestående av S, MP och FP. Man behöver inte köra ner i det vänstra diket (V) eller i det högra diket (M + C).
14:01 Eva:Är ju uppenbart att man inte vet vad man får längre när man röstar på socialdemokraterna. Varken hur regeringen ska se ut eller vilken politik den ska bedriva. Känns inte alls bra.
14:01 Anna:Skulle vara bättre med koalition S+M. Men vem skall vara statsminister då?.
14:03 Stina W:Tack, äntligen! Hoppas detta är slutet på den tröttsamma blockpolitiken och... Hoppas detta innebär att folkpartiets socialliberala fallang vaknar till liv.
14:03 Erik:Låt oss slippa blockpolitiken men ge oss också visionerna. Vår tillväxt tickar på med 2,5 % per år, om fyrtio år kommer välståndet ha fördubblats. Jag vill veta vad våra partier vill göra med det reformutrymme som hela tiden uppstår. Vilket samhället vill ni bygga, Löfvén, Reinfeldt, Lööf, Sjöstedt ...
14:03 Carina Stensson:Tack för många inlägg och intressant debatt! Missa inte att följa oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
