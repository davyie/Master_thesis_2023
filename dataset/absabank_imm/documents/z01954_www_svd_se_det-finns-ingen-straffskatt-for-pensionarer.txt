Det finns ingen straffskatt för pensionärer.
På SvD Brännpunkt den 19/7 skriver Mona Sahlin och förre statsministern Ingvar Carlsson om straffskatt på pensionärer. Det är bra att vi får den här debatten om pensionärernas villkor.
Det här är en argumenterande text med syfte att påverka. Åsikterna som uttrycks är skribentens egna.
Det finns ingen straffskatt för pensionärer. Det finns en skattenivå för pensionärer som den förra S-regeringen lade fast. Den har vi sänkt två gånger och vinner vi valet kommer den att sänkas en tredje gång. Hur många gånger under Socialdemokraternas senaste tolv år vid makten sänktes skatten för pensionärerna?.
Jobbskatteavdraget, som Mona Sahlin och Ingvar Carlsson kallar för en straffskatt på pensionärer, har inneburit att en undersköterska med en månadslön på 21900 kronor har fått cirka 1500 kronor mer. Tycker Socialdemokraterna att det är orättvist att vanligt folk får behålla mer av sin lön?.
Storleken på pensionen baseras bland annat på antalet arbetade timmar i Sverige. Det innebär att allt som bidrar till att öka sysselsättningen också ger högre pensioner. Riksrevisionen och Finanspolitiska rådet har konstaterat att jobbskatteavdraget har höjt sysselsättningen. Jobbskatteavdraget gynnar därför huvuddelen av landets pensionärer.
De rödgröna glömmer bort den ekonomiska kris som drabbat världen och vars konsekvenser slår mycket hårt i Europa. Krisen har påverkat pensionerna, men alliansen har fört en ansvarsfull ekonomisk politik. Därför har Sverige idag Europas starkaste offentliga finanser.
I de rödgrönas skuggbudget vill de införa högre skatter på ungdomar, pensionärer, människor på landsbygden, småföretagare och tre miljoner löntagare – för att höja bidragsnivåerna för dem som inte arbetar. Detta är inte en ansvarsfull ekonomisk politik och det kommer att gynna pensionärernas villkor lika lite som det ger fler jobb i Sverige.
Skräddarsydda kurser i ämnen som intresserar och engagerar både kropp och själ.
Det är tydligt att vi nu går mot ett val där arbetslinjen ställs mot bidragslinjen.
MARGARETA B KJELLIN (M).
Riksdagsledamot och talesperson i äldrepolitik.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
