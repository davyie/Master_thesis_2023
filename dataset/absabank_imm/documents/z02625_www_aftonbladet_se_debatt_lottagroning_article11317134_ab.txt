Varför går Anders hem hos sossar?
Anders Borg ligger i toppen på listan över Sveriges bästa opinionsbildare. Bara Fredrik Reinfeldt ligger före.
Självklart är det så att finansministern har en viktig och tongivande post, men det är nog inte hela förklaringen. Anders Borg är annorlunda. Han är en ny typ av politiker och han är också en person som lämnar få oberörda. Kanske är det därför som han är den moderat som är populärast i sossekretsar. Det är många tongivande socialdemokrater som under moderaternas kommundagar snackade om Anders Borg som en bättre partiledare än Fredrik Reinfeldt.
Jag har funderat mycket på vad Anders Borg har som går hem hos socialdemokrater. Förmodligen beror det på politiken. Anders Borg har haft stort inflytande över moderaternas omläggning till det nya arbetarpartiet. Trovärdigheten har han fått genom att han pekar på strukturproblem i traditionell socialdemokratisk politik.
Problem som socialdemokraterna själva borde driva, men hittills inte förmått. Till exempel att partiet tappade bort arbetslinjen, eller att deltidsarbetslösa lämnats åt sitt öde – stämpla ni i 18 år –, eller att sjukpensionering blev viktigare än rehabilitering.
Det är å andra sidan säkert förklaringen till att så många moderater tycker illa om honom. De konservativa grupperingarna inom det partiet tycker att Borg är pest.
Vad tycker ni om Anders Borg?.
Mejla oss d[email protected].
Lotta Gröning.
