Toppar avgår – blir det bättre nu?.
SvD Näringslivs granskning har bland annat visat att direktörernas fruar och hundar flög privatjet på aktieägarnas bekostnad. Nu tvingas Sverker Martin-Löf att lämna samtliga sina styrelseuppdrag redan vid vårens bolagsstämmor.
13:31 Carina Stensson:Hej och välkomna till dagens diskussion, nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
13:31 Larloe:Avgå? Skall dom inte åtalas? "Trolöshet mot huvudman" är väl brottrsrubriceringen om jag inte är felunderrättad.
13:33 egon frisk:Sådan här grejer dyker upp med jämna mellanrum, företagsledare och politiker som skor sig. Det blir en debatt om etik  och höga ersättningar,  men efter ett tag är allt tillbaka till det vanliga igen. Men vad privata företag gör bestämmer de själva. Löntagarfonderna stoppades ju, lyckligtvis.
13:35 Inte kommunist:Jag bara undrar hur många gånger en liknande historia ska upprepas innan det blir ett folkuppror eller politikerna ska sätta stopp för detta. Om inte de modiga reportrarna fanns, hur hade vårt samhället sett ut idag? Vi har ju ett brinnande exempel av Lars G Josefsson, hans fantastiska Nuon och tyska kolkraftverkaffärer i Tyskland för vattenfall o hans blygsamma avgångsvederlag som ingen pratar om. Istället läggs allt ansvar på regeringen. Listan av dessa giriga direktörer kan göra lång som skor sig på företaget och håller på rusta ner samhället. Det är verkligen tid att sätta stopp för detta innan är det för sent.
13:37 Tommy Pettersson:Vi vanliga småföretagare letar billiga flygbiljetter till våra tjänsteresor. Kan det ha att göra med direktröret mellan vinsten och våra privatplånböcker?.
13:38 Paul:Egentligen borde detta vara en fråga för aktieägarna. Men det sticker i ögonen när det är så stor skillnad i vad som predikas i form av Corporate Social Responsibility och hur man agerar. Det regnar floskler över framför allt anställda, SCA är säkert inget undantag.
13:39 Lars:Jag är numera pensionerad, innan pension var jag VD för ett stort JV utomlands (2000 anställda) Mycket stora skillnader i kultur och arbetssätt. Det enda sättet att bli framgångsrik och samtidigt få respekt var att föregå med gott exempel, inga extravaganser, visa respekt för alla inom bolaget oavsett nivå. Jag tog bort matsal för direktörer, billigare leasingbilar för alla, mycket närvaro med personalen etc. Mycket viktigt att visa att man är en integrerad del i bolaget. När jag läser om SCA och dess ledning så undrar jag var dessa personer kommer ifrån!.
13:40 Per:Det bör väl inte stanna vid Martin-Löf. Det är ju fler som bör gå samma öde till mötes?.
13:41 "minoritetsägare":Alla storföretag behöver hålla sig med (eg anställa) en slav på triumfvagnen – en "hovnarr" – som gisslar bevakar så att ledaren inte tappar kontakten med förnuftet och det allmänna inklusive "rättsmedvetandet". Tja kanske blir det en påminnelse för styrelser och VDar mm. (men fortsätt nu att kolla Anders Nyren och hans dåligt skötta Sandvik...).
13:41 Carina Stensson:Lösningen på problemen i det närmaste blir nu att fylla luckorna i styrelsen genom att Industrivärden och Handelsbanken flyttar upp sina vd:ar. Detta får snabbt ny kritik, se artikel på Näringsliv.
13:44 SI. Erlandsson:Att SvD:s granskning lett till att en av de ledande direktörerna i svenskt näringsliv nu måste lämna sina uppdrag är ett viktigt genombrott. Hur länge minnet av den nesan varar återstår att se. Ytterligare journalistik kunde fokusera på hur historien har påverkat förtroendet för näringslivets toppskick, men också hur SCA:s anställda har reagerat på den journalistiska granskningen. Intressant vore också att studera omvärldens reaktioner på Martin-Löfs totala brist på etisk kompass och om det väckt frågor om etik och moral i affärsvärlden internationellt sett.
13:45 Göran:Det lär knappast bli sämre. Den värld Martin-Löf levt i försvann redan på 80/90-talet. Äntligen kan koncernen få en modern ledning och därmed bli betydligt framgångsrikare.
13:46 Isac:Inom statliga bolag eller organisationer borde ämbetsmannaansvar införas snarast!.
13:46 Mattias:Bolagen borde ta in någon utanför sfären som inte är med i grabbgänget. Gärna kvinnor som ser långsiktigt till aktieägarnas bästa.
13:47 Karl Hansson:Det är skrämmande att personer i dessa befattningar inte kan bete sig bättre. Vad är etik och moral för dom. Självklart ska Sverker avgå omgående likaså bör andra ordföranden i denna sfär se över sin egen situation i denna historia. Att sedan också flytta runt samma "gubbar" för att fylla igen luckorna är skrämmande hur de missbrukar makten inom företagen. Samtliga bör avgå och nya ska sökas och samtidigt bör man se över att det inte blir få personer på många platser utan tvärtom! Nu är chansen att ta slut på gubbväldet i denna sfär och få styrelser med ca hälften av varje kön.
13:49 Hans:Inget kommer ändras....
13:50 Örjan Jarvin:Är SvD:s påståenden om flygresor och diverse excesser styrkta och har varit föremål för kritisk källgranskning, eller är det bara just påståenden som genom ihärdigt upprepande i SvD nu blivit etablerade som sanningar?.
13:51 Göran G:Man får hoppas att de stora aktieägarna, som AP-fonder m fl, sätter ned foten på stämman i vår. Men de håller väl varandra om ryggen som vanligt!?.
13:53 Olof Gunnaer:Ensidiga kommentarer. Utan några fakta vet nu alla sakernas tillstånd. Revisorn som uttalade sig i Ekot tog rollen som åklagare utan att några fakta avslöjades. En person som jobbar 24 - 7 kanske får ta med familjen på en affärsresa? Har ägarna nåt att invända kan de väl ta upp det med vederbörande och inte att proffstyckare som aldrig satt sin fot i en sulfatfabrik behöver skriva spaltmeter som de förmodligen inte har en aning om.
13:54 Peter:Min kommentar är att Svd:s Rubrik "Ledare måste föregå med gott exempel" sätter huvudet på spiken. Tack för ordet.
13:54 Ture:SvD:s granskning visar hur viktigt det är att ha riktiga journalister och inte bara "medieutbildade konsulter" som skriver av PR-material hos seriösa tidningar. Det finns massor att hitta för duktiga - riktiga - journalister.
13:57 minoritetsägare:Kommer det att påverka/hjälpa Sandvik framöver? Detta tidigare välskötta bolag som nästan havererat sedan finansfolk tog över (Nyren-Faxander)???.
13:59 Tommy Pettersson:Larloe har rätt men tyvärr tar sig den översta toppen friheten att bortse från brottet "Trolöshet mot huvudman" Jag ger mig fan på att Sverker Martin Löf blir oerhört upprörd över vanliga bankrånares tilltag. De är ju amatörer i jämförelse.
14:02 nielsen:Makt förblindar. Jag hoppas att Fredrik Lundberg är skicklig nog och kan göra rent hus och sätta till de rätta krafterna samt strukturera upp dessa korsvisa äganden. Det är viktigt att man ser till alla aktieägare även de små, annars slår samhället tillbaka med lagstiftning. Girigheten kan leda till konsekvenser som det i långa loppet inte var värt. Jag delar dessutom alla som tycker att trojkan skött Sandviken väldigt dåligt. Byt ut dessa herrar.
14:03 Isak:Ja, det är bra. Det behövs mycket mer hård granskning som gör att beslutsfattare avgår. Främst riktad mot politiker och till exempel nuvarande regering! Granska alla ministrar till 110%.
14:04 Berit:Det är mycket märkligt att det inte finns mer kontroll och krav på redovisning i ett företag hur pengarna används. Hur många kände till det här? Och fanns det ingen som kunde agera/reagera? Eller så kanske det var det de gjorde, genom att prata med journalisterna? Väldigt konstigt att företag kan hanteras på det sättet i alla fall.
14:06 Wiggo:Äntligen! Det var på tiden av Sverker Marin-Löf avgår. Väntar bara på vad granskningen av hela affären kan ge. Glöm inte att SCA:s VD Jan Johansson också har haft handen i syltburken, men predikat avhållsamhet till de anställda.
14:07 Moder Theresa:En företagsledning ska se till att använda företagets resurser till så värdeskapande aktiviteter som möjligt. I SCA verkar värde ha skapats endast för ledningen och deras polare. Riktigt unken 80-talsgubbmentalitet. Man väntar bara på att få läsa att det flugits in prostituerade med privatjet också, så är bilden komplett.
14:13 Joachim:Tror SvD att det kommer att avslöjas vem som fällde Sverker? Det som har framkommit måste ju komma inifrån sfären.
14:15 Buddy:SvDs granskning är lite övernitisk. Vad är SMLs brott egentligen. Dyra flygresor? Ja, det kan man ogilla som aktieägare. Jakt? Tja, det är så man träffas i de här kretsarna så det är faktiskt en del av jobbet. Svågerpolitik? Kanske det, men det finns inget som tyder på oegentligheter. Grattis - drevet har "lyckats" men till priset av SvDs trovärdighet.
14:16 Casten Broms:Hatten av journalister med civilkurage. Tack vare dem avslöjas managemet som förblindats av den egna förträffligheten och hör hemma på elefantkyrkogården.  The bigger they are ther harder they fall, eller hur.
14:17 Joakim:Det är okej att göra vad man vill i sitt egna bolag som jag ser det. Men i ett publikt aktieägt bolag är alla löntagare och det är just det som Sverker & Co verkar ha missat. Dessutom är det intressant att se hur extremt dåliga kommunikatörer de här herrarna är och hur oprofessionellt de hanterar kriser.
14:19 Agnes:Kulturen har funnits många år inom Indstrivärden/SCA-sfären och många har naturligtvis vetat om det. Bra att någon äntligen fick nog.
14:22 Index:Att man inte säkrar att företagsledningar klarar av kriskommunikation är för mig en gåta.  Det här kunde ha undvikits långt tidigare. Utgå alltid ifrån att media vet mer än vad du tror.  Underbetyg till VD och styrelse.
14:24 Freddan:Om man nu köper ett privatjet ska det naturligtvis användas. Om det nu används på ett felaktigt sätt får väl den oberoende granskningen avgöra. Att sedan  svenska folket är världsmästare i avundsjuka får SCA leva med.
14:25 stefe:Granskningen är viktig. Det värsta som kan hända är att om de fifflar och att de känner sig säkra med det. Så fortsätter de fiffla tills nån tar dem i nacken. Gäller alla företag egentligen. Men de största fula fiskarna måste granskas först och stå till svars. Journalisterna har säkert mycket att gräva i så fortsätt med det. Modern variant på tjära och fjädrar!.
14:29 Thomas Björklund:Den stora Svenska avundsjukan blommar för fult.
14:29 Anne-Marie:Problemet är att det utförs för lite granskning av media, i synnerhet gäller detta kommunala bolag. Snarare är det så att man kan påstå att vissa bolag kan köpa medias tystnad. Om granskning ska vara effektiv så måste den hållas löpande, ständigt vara aktiv och existera på bred front. Så måste man också fråga sig: Vem kommer istället för den som fått sparken? Vad garanterar att den personen agerar bättre? Finns ekonomichefer och andra korruptionsfaktorer kvar, då lär det omoraliska oetiska träsket bara fortsätta!.
14:30 Carina Stensson:Tack för dagens diskussion! För att vara med i nyhetsaktuell debatt, följ oss på Twitter, Facebook och www.svd.se/opinion!.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
