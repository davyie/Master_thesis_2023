”Det kan löna sig”.
Somliga politiker minns vi bäst för djärva förslag långt från partilinjen. Men bör politikers åsikter stämma överens med partiets?.
Ja, anser sex av tio läsare. Gullan Gidlund, professor i statsvetenskap i Örebro, håller med.
– I fundamentala frågor och när man går ut med förslag tycker jag att de bör göra det, säger hon.
Personvalet påverkar.
Personvalsreformen från 1993 har enligt svenska statsvetare haft viss, om än inte stor, betydelse för partilojaliteten.
– Det är klart att man vill profilera sig och det ska man göra, personvalet inbjuder till det, men det måste finnas en grundläggande värdebas som är gemensam för alla, säger Gullan Gidlund.
Att sticka ut kan löna sig.
– Men då kan det handla om tonvikt på olika frågor, säger Gullan Gidlund.
– Någon driver omsorgsfrågor och en annan är intresserad av internationella frågor och driver de. Det behöver ju inte betyda att man är oense, säger hon.
