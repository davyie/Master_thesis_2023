Björling gnäller mot bättre vetande.
Det är en ovanligt grälsjuk handelsminister, som går i svaromål på vårt förslag att satsa ytterligare 100 miljoner för att öka exporten för små- och medelstora företag (Brännpunkt 8/7). Visserligen anser hon att alla åtgärder är välkomna, men sen måste hon ändå gnälla och hävda att vi socialdemokrater skulle hindra viktiga exportåtgärder som regeringen föreslagit. Samtidigt som exporten för andra året i rad minskar och inte ökar.
Det här är en argumenterande text med syfte att påverka. Åsikterna som uttrycks är skribentens egna.
Eva Björling hävdar att vi socialdemokrater har gått emot regeringen i två beslut som skulle bromsat viktiga exportåtgärder. För det första skulle detta vara lagstiftningen om arbetskraftsinvandring och för det andra skulle det vara att vi socialdemokrater röstade nej till regeringens förslag att slå ihop den svenska exportmyndigheten och den svenska investeringsmyndigheten.
När det gäller det förstnämnda är vi inte emot arbetskraftinvandring. Vi vill inte att människor ska komma till Sverige och utnyttjas av skrupulösa arbetsgivare, och föreslog ett bättre skydd för arbetskraftsinvandrade personer. Med facit i hand kan vi konstatera att vi fick rätt, i vissa branscher så blev det som vi befarade, och vi har efterlyst bättre regler. Eva Björlings uppfattning att arbetskraftinvandring skulle vara en exportåtgärd är ren nys. Inte med ett enda ord nämns detta i propositionen. Däremot är projekt Kosmopolit en utmärkt åtgärd från regeringen, jag stöder den helhjärtat.
Det andra skulle vara att vi motsatte en sammanslagning av Exportrådet och Invest Sweden AB. Vi är i sak inte emot att man slår samman myndigheterna, däremot är vi oroade för att kompetensen hos Invest Sweden AB inte tas tillvara. Vi kritiserade också att utredningen som låg till grund för propositionen att den var bristfällig. Som jag bedömer det kommer inte denna sammanslagning att påverka exporten överhuvudtaget. Däremot finns det risk för att den för Sverige viktiga investeringsverksamheten, ett exempel på detta är facebooks investering i Luleå av serverhallar. Vilket tillför svensk ekonomi 100 talsmiljoner varje år.
Eva Björling, sluta gnäll, var glad istället över att såväl opposition som regering står upp för frihandel och vill öka exporten.
BÖRJE VESTLUND (S).
Skräddarsydda kurser i ämnen som intresserar och engagerar både kropp och själ.
riksdagsledamot, ledamot Näringsutskottet.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
