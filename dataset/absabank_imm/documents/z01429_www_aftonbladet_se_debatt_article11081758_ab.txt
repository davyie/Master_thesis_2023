Kommunalarnas löner släpar efter år efter år.
De icke ”producerande grupperna” fick den största kakdelen – 13,8 procent över en treårsperiod. Kommunal, de stora vinnarna i årets avtalsrörelse! Grattis alla ni lågavlönade kvinnor och män! Industriavtalet från mars 2007 utgör inte längre normen för all lönesättning, ett bakslag för svenskt näringsliv, industrin är inte längre löneledande!.
Vårdförbundet med bland andra Katarina Johansson har skrivit att det kan få förödande följder om arbetsgivarna inom vården fortsätter att bara höja lönerna för grupper med lägst respektive högst lön.
Nonsens!.
Hon vet likaväl som jag att det är kommunals medlemmar som släpat efter år efter år och då blir den rättmätiga höjningen självklart väldigt kännbar både för våra kommuner och landsting. Borde man inte successivt höjt löneläget och accepterat våra krav under årens lopp?.
Jag tror tvärtemot Margareta Öhberg (Vårdförbundets chefsförhandlare) att vårt avtal inte kommer att öka förutsättningarna för Vårdförbundets medlemmar. Penningpungen är tom! Jag blir lite orolig då SKL:s Ingela Gardner Sundström säger: ”Vi har fått in andra komponenter i avtalet som gynnar oss arbetsgivare.” Vilka är dessa komponenter, Kommunal? Besviken blir jag på ”besserwissern” Markus Gustafsson (tillförordnad dr på SKL) då han säger: ”På sina ställen kommer man inte att nyanställa.” Struntprat! Behoven finns där och ska synliggöras med hjälp av alltfler kommunalare som törs säga ifrån och belysa våra alltmer utsatta vårdtagare och patienter. Känn stolthet kommunalare, för att du tillhör den allra främsta av grupper i ett patientnära arbete!.
Nu skulle pricken över i:et bli genomförandet av vår nya yrkesbenämning: omvårdnadssköterska. Vi hoppas på dig ,Ylva Thörn, i samtalet med arbetsgivarna!.
Kurt-Åke Andersson, Kalix (undersköterska och aktiv landstingspolitiker).
