Vad är det man egentligen diskuterar när man diskuterar politik?
Jag ställer frågan i detta forum för jag tror att libertarianer, anarkister m.fl är bättre på att tänka kring frågan, även om frågeställningen i sig rör ex. inrikespolitisk diskussion (eller valfri etatistisk diskussion).
Vad är det man egentligen diskuterar?.
Vanligt förekommande i en politisk diskussion är tankar om att höja eller sänka ex. inkomstskatter. Föreslår man en sänkning till noll - ett borttagande av skatten - i en sådan diskussion, då är man liksom diskvalificerad från diskussionen. "Ja men det funkar ju inte", "gud vad löjligt" etc.
Detsamma gäller ex. sjukvård. Om man föreslår att den ska avregleras helt så får man oftast alla i diskussionen (som tidigare var oense) att bli ense om att det är 'man' som har en helt skev ståndpunkt.
Detta får mig att tro att diskussionen egentligen handlar om något annat än vad som faktiskt sägs. Men det är svårt att sätta ordet på.
Jag tänker delvis att inga principiella förändringar får föreslås - men jag är osäker på varför, och ibland finns det ju faktiskt vurmare för principiella förändringar även i den typen av diskussioner. Delvis känns det som att man egentligen bara projicerar ut sina inre drifter i diskussionen (mer av x, mindre av x, något sånt), men å andra sidan är jag inte säker på att libertarianer/anarkister gör något annat heller.
Vad tror ni?.
