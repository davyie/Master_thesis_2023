Så stoppar vi hotet från Muslimska Brödraskapet.
Den rödgröna regeringens förringande av islamismens effekter måste nu ersättas av handling. Annars kommer dagens allvarliga utveckling att fortsätta, skriver Lars Adaktusson (KD).
"Således är systemet inte bara rättvist, utan också mest barmhärtigt mot samhället som helhet".
Det här är en argumenterande text med syfte att påverka. Åsikterna som uttrycks är skribentens egna.
Systemet som åsyftas är sharia, budskapets avsändare är Islamiska Förbundet i Sverige via sin hemsida. Förbundet driver bland annat mosken på Södermalm i Stockholm och står den internationella islamiströrelsen Muslimska Brödraskapet nära. Detta enligt en nyligen publicerad forskningsrapport som beställts av Myndigheten för Samhällsskydd och Beredskap, MSB.
Som organisation är Muslimska Brödraskapet inte registrerad i Sverige, forskningsrapporten beskriver dock hur Brödraskapets idéer har vunnit terräng i vårt land och idag företräds av individer och organisationer som i den offentliga debatten gör anspråk på att representera Sveriges muslimer. Forskaren Aje Carlbom visar att medlemmarna i Islamiska Förbundet är lojala med Brödraskapets idéer och i allmänhet förespråkar sharialagstiftning, även om detta utåt dementeras av förbundets ledning.
Islamiska Förbundet är en av flera organisationer i Sverige som arbetar och pläderar för det som kallas ett "muslimskt civilsamhälle". Som begreppet indikerar är ambitionen att bygga en parallell struktur och i praktiken skilja islamiska intressen från samhället i övrigt. Separationen befästs i den praktiska verksamheten och genom den utbildning som bedrivs. Islamiska organisationer i Sverige bjuder återkommande in talare och förkunnare som sprider antisemitiska föreställningar och står för islamism, exempelvis i synen på kvinnors rättigheter, konvertiter och homosexuella.
Parallellt pågår ett arbete inom nätverket kring de islamiska organisationerna med att bemöta olika former av kritik mot verksamheten. Så har exempelvis Muslimska mänskliga rättighetskommittén satt i system att stämpla kritik mot islam och berättigad oro för radikalisering som islamofobi. Av MSB-rapporten framgår att detta är en vanlig och medvetet vald strategi för att påverka debatten i samhällen där tolerans mot olika religiösa traditioner kan leda till en rädsla för att framföra kritik. I den kontexten är det inte ovanligt att personer som kritiserar islam beskylls för att vara islamofober, rasister eller allmänt religionsfientliga.
För att motverka detta, för att slå vakt om en i grunden hälsosam och nödvändig religionskritik måste de strömningar som finns inom åtskilliga islamiska organisationer bemötas. Ett segregerat samhällssystem, ett separat muslimskt civilsamhälle eller en kulturell separation går inte att förena med människovärde och den politiska visionen om ett samhälle som håller samman. Att exempelvis unga muslimer av vissa religiösa ledare hindras från att fullt ut integreras i majoritetssamhället är och förblir förkastligt. Lika förkastligt är det att spridande av antisemitism och hat mot personer med judisk bakgrund är legitimt i vissa islamiska sammanhang.
Skräddarsydda kurser i ämnen som intresserar och engagerar både kropp och själ.
Mot den bakgrunden är det uppenbart att de flesta länder i ett europeiskt perspektiv har agerat senfärdigt och gjort för lite när det gäller att förhindra radikalisering och spridning av islamism. Det gäller i hög grad även Sverige där alla partier har anledning att idka självkritik när det gäller förmågan att konfrontera de villfarelser som sprids av Muslimska Brödraskapet.
Även sett över den senaste mandatperioden är det politiska misslyckandet uppenbart. Det sätt på vilket ett antal ministrar agerat och uttalat sig är anmärkningsvärt och allvarligt. Margot Wallströms jämförelse mellan terrordåden i Paris och den israelisk-palestinska konflikten, Mehmet Kaplans islamistkontakter och direkt antisemitiska uttalanden, Alice Bah Kuhnkes okunskap som ledde till att hon fråntogs ansvaret för arbetet mot våldsbejakande extremism är symptom på samma problem; relativisering av islamismen och dess effekter.
Nyligen hade jag möjlighet att arrangera ett seminarium i Europaparlamentet om Muslimska Brödraskapet och dess förgreningar, utgångspunkt var den just publicerade MSB-rapporten. Utifrån de erfarenheter som redovisades vid seminariet från såväl Sverige som andra EU-länder är åtminstone en slutsats odiskutabel; de kommande åren blir avgörande när det gäller möjligheterna att få bukt med spridningen av islamism i samhället.
För Kristdemokraterna är det därför av största vikt att inför den kommande mandatperioden lyfta fram allvaret i situationen – den rödgröna regeringens förringande av islamismens effekter måste nu ersättas av handling. Tre punkter är särskilt viktiga:.
Utan att på detta sätt, i olika sammanhang och på olika nivåer, möta islamismen kommer dagens allvarliga utveckling att fortsätta. Att värna demokrati och rättsstatens principer innebär att religionsfrihet och minoriteters rättigheter ska respekteras, men också att systemhotande verksamhet måste bekämpas.
Islamism är extremism, Muslimska Brödraskapet står för och sprider extremism. Därför är rörelsen och dess anhängare ett hot mot säkerhet och samhällsgemenskap.
Lars Adaktusson (KD)Europaparlamentariker, talesperson i integrationsfrågor.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
