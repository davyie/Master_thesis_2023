Behöver vi i Europa ett starkt USA?.
USA har många problem på hemmaplan. När Europa nu hamnat i en säkerhetspolitisk kris, vänds ändå blickarna västerut. Är det ett problem för oss med ett passivt, introvert USA? Eller behöver Europa stå på egna ben? Vad tycker du? Läs hela dagens diskussion!.
10:00 Carina Stensson:Hej och välkomna till dagens diskussion, om USA, Europa och Ryssland. Nu startar vi!.
Det här är en argumenterande text med syfte att påverka. Åsikterna som uttrycks är skribentens egna.
10:00 Lars:Europa behöver kunna stå påm egna ben eftersom USA inte i alla tider kommer ha resurser eller intresse att bry sig om Europa. USA vänder sig just nu mot Östasien. Då behöver Europa kunna kompensera USAs frånvaro. Alternativet är inte den eviga freden utan att "någon annan", exempelvis Ryssland gör vad de vill.
10:02 Anders Ahlström:är det inte så att USA har ställt till med krig och elände så det räcker?.
10:02 Dag:I början av 50 talet levde hälften av jordens befolkning under kommunistisk diktatur och kommunismen utgjorde det snabbast växande styrelseskicket i världen. Den enda motvikten mot det var ett ekonomiskt och militärt starkt USA som med alla tillgängliga  medel - även samarbete med militärdiktaturer och en del andra mer eller mindre suspekta metoder - vände trenden. Ett historiskt starkt USA är det enda skälet till att vi europeer inte vuxit upp i ett kommunistist eller nazistiskt Europa. Demokrati är fortfarande inget som kan tas för givet.  USA har så här långt garanterat för att ett revanschistiskt Ryssland, ett auktoritärt Kina och religiös fundmantalism inte lyckats driva tillbaks den demokratiska utvecklingen i världen. Europa har ingenting som helst att sätta emot dessa krafter på egen hand. Därför är ett ekonomiskt och miltärt överlägset USA helt avgörande för Europas säkerhet och demokratins vidare utveckling i världen. Like it or not, men så är det.
10:06 Carina Stensson:I en debattartikel på Brännpunkt idag varnar analytiker för ett USA som inte tar ledningen, missa inte att läsa, här är länk: http://bit.ly/1cDMWEH.
10:06 Lena:Vad vi ser nu är början till ett maktskifte i världen. Jobb, teknik och arbetstillfällen flyttar österut. De multinationella företagen växer sig starkare och får allt större politisk makt. Usa är ett land i ekonomisk ruin med gigantiska skulder, och allt fler länder söker en alternativ handelsvaluta.  Europa behöver skapa en stark valuta, satsa  på teknik, och ett eget försvar.  Frågan är bara om maktförskjutningen i världen kommer att ske utan ett stort krig?.
Skräddarsydda kurser i ämnen som intresserar och engagerar både kropp och själ.
10:08 Christopher:Givetvis behöver vi ett starkt USA. Västeuropa och USA delar många intressen som försvaret av det öppna och demokratiska samhället. Det är till fördel för bägge parter att hålla samarbetet tätt och vid liv.  Vänstern har förstås en annan åsikt då de aldrig kommer att förlåta USA för dess seger i kalla kriget och att vi därmed fick empiriska bevis på marknadsekonomins totala överlägsenhet vs planekonomin. Det avspeglar sig bl.a. i en beröringsskräck mot NATO t.ex., vilket vi förstås borde gå med i snarast.
10:09 Lars Andersson:USA har fullt upp på hemmaplan.    Låt Världen sköta sig själv och USA löser sina problem hemma.    50 miljoner av USA:s befolkning har socialhjälp i form av matkuponger för att överleva.    Det nuvarande amerikanska systemet har inget att ge Världen de är som parasiter de suger ur alla länder de kommer till.    Vad har USA att göra med Ukraina? Ställ er den frågan!    Jo man vill åt Ukraina för att bygga baser närmare Moskva på sikt. Det är egentligen förberedelser för ett kommande storkrig USA håller på med och inget annat.
10:10 Gustav:Svenska försvarets kollaps gör att vi ej har tid eller ekonomiska resurser att bygga upp igen.Vi måste se sanningen i vitögat. Enda säkerheten  vi kan få  är att gå med i Nato. Norrmän och danskar verkar inte lida av att va med i Nato.
10:11 Lars J:Europa har under hela efterkrigstiden haft ett samarbete med USA genom NATO för att bevara sin fred och frihet. Efter att östblocket upplöstes så har Europa rustat ned och blivit mer beroende av Ryssland inte minst på energisektorn. Så  jag anser att vi behöver ett starkt USA och sedan måste vi ta tag i att diskutera en gemensam säkerhetspolitik och försvarspolitik.
10:13 Petter:Europa behöver stå på egna ben men först måste unionen lära sig att gå. I dag saknar Europa förmågan att axla USA:s roll. Vi är ingen ekonomisk och militär stormakt och därför är vi fortfarande beroende av USA:s välvilja.
10:14 Patrick Tersmeden:Jag tycker det är fel att beskriva USA  som passivt, introvert! Även om det är korrekt att USA vill att Europa ska ta ett större ansvar så har USA alltid ställt upp för Europa när det hettat till! Det ligger också sannolikt i USAs intresse att motverka Putins ambitioner att utvidga sina domäner på Västs bekostnad. Nato är ju för övrigt den säkerhetspolitiska garanten för ett amerikanskt stöd vid en ytterligare upptrappad kris. Det är viktigt att samtidigt som goda förhandlingslösningar söks markera att våld aldrig kan accepteras! För Sveriges del tycker jag det skulle vara en viktig markering om vi söker medlemskap i Nato nu - både för egen del  och i synnerhet för att visa vårt stöd genemot de baltiska staterna, som kan komma att bli föremål för ryska påtryckningar vid en utvidgad kris. - För att lösa krisen tycker jag man borde syna problematiken utifrån ett rättighetsperspektiv. Vilka är de grundläggande problemen och vilka intressen ligger i vågskålen? Problematiken kring Ukrainas vidare utveckling borde exempelvis diskuteras med hänsyn till både EUs intressen och ryska intressen om ekonomiskt samarbete. Ukrainas intresse borde kunna tas till  vara inom ramen för sådana diskusssioner!.
10:16 Jonas S:Vi behöver USA likväl som alla andra länder med stark  demokrati.  Det är moraliskt korrupt att låta ekonomiska kortsiktiga intressen blända oss och göda  dessa diktaturer.  Dom är en slumrande fara för fred och demokrati globalt.  Vapenskrammel kommer så snart vi inte gör som dom vill. Bättre svälta ut med handelshinder.  Ja, vi är och behöver vara beroende av starka demokratier och ge varandra stöd och erkännande.
10:16 Jan:Håller helt med Dag och Sverige bör snarast gå med fullt ut i NATO istället för att smyga med NATO-relationen för att tillfredsställa sossarnas självbild av Sverige.
10:18 Rawi:Det är snarare tvärtom. Världen behöver en motvikt för att balansera USA;s makt. Kom ihåg att USA är den enda nationen i hela människans historia som använt atombomben. USA är stormakten som struntade i FN och invaderade Irak på falska grunder. Varför ska man lita på USA? Kan någon ge mig en enda anledning till att lita på USA? Har vi glömt hur G W Bush delade in världen till för och emot USA? och hur EU ledarna fegades ut? Vem ska stoppa USA om en ny Bush kommer till makten?.
10:18 Carina Stensson:I en debattartikel den 23 februari här på Brännpunkt varnade Frida Stranne, gästforskare i USA, för att den amerikanska politiken har lamslagits och att världen har svårt att se hur dysfunktionellt Washington har blivit, se artikeln: http://bit.ly/1ccLGrK.
10:20 lennart:Starkt usa? Vad menas med det? Många bomber och soldater? Eller en fungerande demokrati i ett socialt acceptabelt samhälle.  USA har lång väg innan det blir demokratiskt starkt igen.
10:20 lennart:Starkt usa? Vad menas med det? Många bomber och soldater? Eller en fungerande demokrati i ett socialt acceptabelt samhälle.  USA har lång väg innan det blir demokratiskt starkt igen.
10:21 Karl Rätt:Makt (Politikerna) och rätt (Domstolarna). Tror att USA och västeuropa är en garant för detta.
10:21 Per:USA gick in i Afganistan för att leta efter Bin Laden! Nu heter det att vi måste hjälpa kvinnorna där. Bin Laden är nu borta, varför stannar de då kvar där. Vi kan ju inte med tvång ändra tusenåriga kulturer. Och, vad hade USA att göra i Vietnam. Var det en FN-insats?? USA går in överallt där pengar finns att hämta.
10:21 Bert Ohlsson:Åsa Linderborg skrev i  att USA har över 700 baser runt om i världen och att Ryssland har en - på Krim. Stämmer det?Carina Stensson:Här är länk till artikeln som Bert Ohlsson tar upp: http://www.aftonbladet.se/kultur/article18478974.ab Ja, någon som vet om hon har rätt eller fel?.
10:24 Dag:Förr så sa man att "Alla länder har en armé. Sin egen eller någon annans" Men nu när Sverige inte har någon egen längre, så får vi väl fråga vem vi helst vill bli skyddade av? Det handlar inte om "världen vs. USA" "det handlar om demokrati och frihet vs. diktatur/auktoritärt styre". Välj själva..
10:25 lennart:Ja vi behöver ett starkt antifascistiskt USA som tar strid för FN-stadgan och mänskliga rättigheter för även muslimer och ryssar. Hur får vi detta?.
10:26 alex:11 baser, http://en.wikipedia.org/wiki/List_of_Russian_military_bases_abroad.
10:26 alex:nej, mer! http://en.wikipedia.org/wiki/List_of_Russian_military_bases_abroad.
10:29 Carina Stensson:Vi verkar få snabbt svar på frågan om hur många baser Ryssland har. Tycks inte stämma att det är en enda, som s Linderborg skriver.
10:31 Benny:USA kan väl knappast ses som en ekonomisk faktor då allt är lånat ?//B.
10:31 Lars:Kommentar angående artikeln i . Åsa har fel. Ryssland har fler baser i Världen med dock inte många. Ett exempel är en flottbas som är belägen i Syrien. Måhända glömde Åsa bort den basen. Jag vet inte riktigt om Basen i Vietnam ska öppnas igen. USA har nog inte riktigt 700 baser, men det finns en hel del, särskilt om förråd på allierades territorum räknas med. Så Åsa har fel i dubbel bemärkelse. Ryyssalnd har fler baser utomlands och USA har inte 700 baser med full stridsfunktionalitet.
10:32 Alexander Jonson:Är förvånad över svensk medias bild av Ryssland. Folk verkar ha glömt bort att det skett en statskupp och Ryssland har rätt att försvara sina intressen. Det är dags att Europa börjar stå på egna ben och lösa konflikter själva, man ska inte behöva vara beroende av USA.
10:32 Dag:Det går att kritisera USA för många saker - men saken handlar om vilket maktcentrum i världen vi i Europa har bäst av att tillhöra. Och vad jag vet så finns det bara ett maktcentrum i världen som är demokratiskt - om än bristfälligt och dysfunktionellt. Jag anser att vår bästa chans är att  ena Europa så långt det är möjligt och associera oss med USA och andra starka demokratier i världen. Inte för att de är felfria - men för att det är det minst dåliga alternativet.
10:34 Vladislav Savic:Angående USAs 700 baser utomlands som Åsa Linderborg skrev. Svar: hur baser som finns just i dag vet jag inte. Men det har inte varit någon hemlighet att USA hade runt 700 baser 2005. Läs gärna den amerikanska statsvetare perofeasorn Chalmers Johnsons bok Imeriedrömmar - finns på svenska. Där finns både kunskap källhänvisningar och annat.
10:35 Linda:Dags för EU att bli tightare så att EU kan få en starkare roll som aktör på världsarenan. USA bör inte leka världspolis, vi i Europa skulle vara fullt kapabla till att sköta det själva, om vi hade rätt verktyg. Därför bör EU få större befogenheter.
10:35 alex:vad säger ni om Breaking: Estonian Foreign Minister Urmas Paet and Catherine https://www.youtube.com/watch?v=ZEgJ0oo3OA8  Det är inte falsk, bara lyssna,  Estonia erkänner samtalCarina Stensson:Ja, det här är ju morgonens stora nyhet, att samtalet lagts ut på Youtube. Missa inte detta!.
10:37 Andreas:Vi behöver inte alls USA. De ställer till med mycket mer problem än vad de löser för vår del. Om USA skulle koncentrera sina enorma resurser på att hjälpa sin egen befolkning och andras utan våld, hot om våld, ekonomiska sanktioner eller hot om sådana och i förhandlingar faktiskt förhandlade och inte dikterade villkoren så skulle i alla vinna på detta. Även USA.
10:37 Wisewoman:@Gustav: Du skrev "Svenska försvarets kollaps gör att vi ej har tid eller ekonomiska resurser att bygga upp igen." Min fråga: Har du funderat över vad det kostar att "gå med" i NATO? Dessutom måst e jag tyvärr hålla med Lennart och Rawi. Huvva, vilken nation!  Borde vi inte se oss om nästgårds istället? - Ena Norden?.
10:39 Per:Någon skrev om att svälta ut genom sanktioner. Tror ni inte att motparten har sådana vapen.  Tänk om Ryssland och Kina börjar dumpa alla sina USA obligationer !  Då kollapsar dollarn omedelbart. Visst, de drabbar givetvis även Ryssland och Kina, men de kanske tål bättre en försämring !!  Många verkar ovetande om USA:s enorma skulder.
10:39 Eric:Eftersom vi aldrig tycks få till ett handlingskraftigt "Europas förenta stater" så blir vi väl beroende/hamnar i skuggan av antingen ett demokratiskt USA eller Putins nya storryska välde och då tror jag att vi som föredrar det förra är i majoritet...
10:41 Andreas:NATO är inte lösningen på något det är en stor del av problemet. Har lyckats knuffa in Ryssland i ett hörn där de blir farligare än vad de annars skulle vara.
10:41 Niklas:Utifrån det som har hänt i Ukraina så skulle jag inte kalla USA för passivt och inåtvänt. Vi här i Europa är tillräkligt mogna att ta hand om oss själva. Så om USA vill dra sig tillbaka så skulle det vara bra för freden och stabiliteten i Europa. Ett tredje världskrig ar ju trots allt otänkbart då det finns kärnvapen som effektivt satter punkt för sådana aggressioner.
10:43 Andreas:Störst ekonomi har störst makt, det innebär att svaret på frågan om framtida maktcentrum är givet - Kina. Den som oroar sig för framtiden ska hålla sig väl med Kina. Och USA så att de inte skickar drönare hit av någon random orsak.
10:44 Evgeniy:Klart vi behöver USA. Vi ska oxå gå med i NATO, hela NATO behöver rusta upp i takt med att diktaturstater gör det.
10:45 Mikael:USA är en fortfarande en garant för väst och den demokrati och frihet som råder. Det har visat sig i konkret handling under Ukraina krisen.  Skulle spänningarna öka i Europa har vi Nordatlantiska fördragsorganisationen (Nato). Totalt ingår 28 medlemsstater i försvarsalliansen, varav 22 är medlemmar i Europeiska unionen Denna skyddsmekanism har funnits sedan 1949.  Att EU skulle bygga upp ett eget försvar är helt uteslutet.
10:47 Mortal:När vi står där ensamma utan USA så lär det inte bli mycket gjort. Visst, allt USA gör är inte rätt men hur tror ni världen skulle se ut utan ? Fråga dock inte Jonas...
10:47 Andreas:Gulligt med svensk oro för Ryssen för den delen. Svensken tror verkligen att någon bryr sig om oss. Ställer två plan på Gotland och oroar oss mycket.
10:49 Hans:Många pratar om USA som bankrutt. Inget kan vara felaktigare. Var finns världens största företag ? Jo i USA. Vem har flest Nobelpris över tid ? Jo USA. Det finns massa vapen annat än med med fysiskt våld som man kan använda mot Ryssarna. Det kommer kosta för dem.
10:50 Joel:Vi behöver verkligen USA, det krävs en motvikt till regimer som Ryssland och Kina för att säkerställa Europas säkerhet.
10:50 Bo A:Det är en fördel just nu med ett passivt USA. Det stora problemet är att EU vill expandera för mycket. Det gör säkerhetsläget osäkert. Fredsprojektet EU håller på att haverera, och det bästa vi kan göra är att sakta dra oss tillbaka och fundera på hur vi bäst hanterar hela vår omvärld.
10:52 Stefan:Håller fullständigt med Wisewoman. Ska vi överhuvud-taget ha ett försvar, borde vi satsa på ett gemensamt nordiskt som utgår från de värderingar vi har här. Vi ska inte vara beroende av befintliga stormakter.
10:52 Lennart Bengtsson:USA och Storbritannien har räddat Europa i två världskrig, ett kallt och håller islamofaschismen stången! Utan USA och NATO står vi oss slätt. EU har inte den enighet och militära kraft som krävs för att markera mot den aggression och "Lebens raum" politik vi ser idag från Ryssland.
10:54 Joel:Andreas, Sverige kanske inte har ett uttalat hot mot sig. Men vi kommer dras in om baltländerna attackeras. Sverige har en stor del av Östersjön som kommer bli en militär arena, där Gotland är en enormt strategisk punkt. Du får tänka längre än att bara avfärda ett hot mot Sverige!.
10:55 Carina Stensson:Statsvetaren Björn Ottosson skrev i veckan på Brännpunkt, om hur Putin gör för att manövrera ut Obama, intressant analys, här är länk för den som missat: http://bit.ly/1i1ymKx.
10:56 Andreas:USA är ingen garant för vår frihet. Istället ställer deras spionage och krigföring och intrigmakande till det för oss. Vi i Europa tar emot mängder av flyktingar från krishärdar som USA väldigt ofta är inblandade i.
10:59 Joel:Andreas, NATO är visst det en lösning på problemet. En försvarsalliansen som kan balansera mot Rysslands upprustning.
10:59 Göran P:@Stefan, Wisewoman  Ett gemensamt nordiskt försvar är orealistiskt eftersom NATO medlemmarna Danmark och Norge är fullständigt ointresserade. Alltså återstår endast att stå själva eventuellt tillsammans med Finland eller gp med i NATO. Det är de två alternativ som finns.
11:00 erwo:Har bott i USA, har alltid älskat landet och människorna men  tar alltmer avstånd från den amerikanska politiken. Obama är en pratsjuk PRgubbe. Hans regering  har ställt till med ett elände på hemmaplan och på bortaplan. Jag  säger bara NSAspioneriet , Snowdenförföljelsen, interventionen i den s k "arabiska våren", framförallt i Syrien där man inte drog sig för att gå ihop med Al Qaida. och nu Ukraina, där man inte drar sig för Svoboda.  Man vill försvaga för att skaffa makt och drar sig inte för att provocera fram krigsliknande tillstånd.  Det är obehagligt. Det blir också alltmer tydligt att det finns starka makter ovanför politikerlakejerna som drar i trådarna. Jag säger bara, tack gode gud för att Internet finns,  där vi utanför media kan hitta material utan att bli styrda i en riktning  av vanlig media.
11:03 David:Nej. Det vi behöver är ett fredligt USA som går att lita på. Inte som i dag då de startar krig, proxy krig, krigshetsar, spionerar, intrigerar och skapar oroligheter som drabbar oss. Sveriges enda självmordsbombare är ett direkt resultat av detta.
11:03 Carina Stensson:Vi tar några inlägg till i diskussionen, som är på väg mot sitt slut för dagen.
11:03 Linus:Europa behöver stå på egna ben. Hade vi haft ett självständigt Europa hade denna kris inte existerat. Man hade inkorporerat Ryssland (som också är Europa) och skippat amerikanernas antagonistiska retorik mot ryssarna. Men jag anser att hela EU är en amerikansk koloni, till De Gaulle's fasa.
11:05 Johannes:Världen behöver ett starkt USA och Nato. Sverige borde gå med i Nato, särskilt nu när vi bara har yrkesmilitärer.
11:05 Henrik:USA:s giriga banksters är ju mer eller mindre roten till krisen som varit i världen sedan 2008. Med Wall Streets "Credit Default Swops". Samt USA har petat i världens konflikter ända sedan slutet av vietnamkriget. Deras hjältegloria från slutet av WWII och Koreakriget har sedan länge hamnat på sniskan. Amerika är inte längre en förebild. Pengarna och lobbyisterna styr särintressen i Washington. Sverige har inte råd med Nato, så glöm det.
11:09 Wisewoman:Ja, Göran, jag är medveten om Danmarks och Norges nuvarande inställning. (En sanning med modifikation, dock.) Realism i denna debattsträng? Njaa...
11:09 Peter:Om vi behöver USA? Det är en evig fråga för Sverige efter andra världskriget och särskild när Sverige är "neutral" i många frågor. Det blir svårare att göra ifall dagens "bombnyhet" stämmer: http://www.theguardian.com/world/2014/mar/05/ukraine-bugged-call-catherine-ashton-urmas-paet.
11:09 Per:Om vi ska vara neutrala måste vi ha ett starkt försvar med huvuduppgift att försvara landet. Det kan gärna ske i samarbete med NATO och Norden, men vi bör inte och kan inte förlita oss på hjälp utifrån. För att bibehålla frihet och självbestämmande bör vi ha ett eget starkt försvar, med inslag av värnpliktiga. Gotland måste befästas. Om man tittar på kartan inser ett barn att Gotland är Östersjöns mest strategiska plats!.
11:10 Carina Stensson:Jag tackar för alla inlägg i dagens USA-diskussion! För att hänga med i den mest nyhetsaktuella och intressanta debatten i svenska medier: följ oss på Twitter, Facebook och www.svd.se/opinion.
Redaktör: Carina Stensson, Biträdande redaktör: Björn Jorner, Mejl: debatt@svd.se, Telefonnummer: 08-135149, Twitter: @SvDDebatt, Facebook: SvD Debatt.
